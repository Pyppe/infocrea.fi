---
layout: page
language: fi
permalink: /uutta-sisaltoa/
title: "Uutta sisältöä"
---

Oletus, että lähdetään liikkeelle [Vercel-lauoutilla](https://jarmolahti-fi.vercel.app/) 

Yleistä: some-ikonit LinkedIn Twitter Facebook Instagram 
Jakolinkit bloausten ja uutisten yhteyteen

----------------------

**Etusivu**

*Mikä sivusto?* 

Vuonna 1992 [Jarmo Lahden](Jarmo) perustama sisällöntuotantoyritys Infocrea Oy lopetti toimintansa virallisesti 19.10.2021. Koska Infocrea Oy:llä on ollut domainnimi ja verkkosivut suurin piirtein niin kauan kuin [.fi](https://fi.wikipedia.org/wiki/.fi)-osoitteita on kaupallisesti ollut saatavilla, niin pitäähän perinnettä jatkaa vaikka yritys häviäisikin.

Siksi siis nämä sivut tällä verkko-osoitteella.

*Jarmo*-sivulla löytyy hieman tietoa sivuston "(pää)toimittajan" taustoista ("cv") ja myös edesmenneestä Infocrea Oy:stä.

[*Blogi*]ssa Jarmo avautuu säännöllisen epäsäännöllisesti milloin mistäkin itselleen ja ehkä joskus yleisemminkin ajankohtaisesta tai kiinnostavasta asiasta.

*[En/Uu]tiset*-sivulla on ideana, että siellä herätellään eloon wanhoja Infocrea Oy:n vuonna 1993-1995 julkaiseman InfoLinja-lehden sekä Jarmo Lahden [ITviikko](https://fi.wikipedia.org/wiki/It-viikko)-lehteen vuosina 1999-2009 kirjoittamia juttuja tai juttujen aiheita. Tai jos eivät ole vielä kuolleita, niin katsotaan asiaa uudelleen tai uudesta ajan avartamasta näkövinkkelistä.

https://imagedelivery.net/VYkNhfvtYhLdPawugfftZg/92b96c9b-fea9-4aa7-b6bb-374587cdcc00/public 

--------------------------

**Jarmo**

<h1>Kuka päivittää?</h1>

Jarmo Lahti syntyi tammikuussa 1953 entisessä Vanajan kunnassa Hämeessä.

*(Tämä sivu ei muuten lopu ruudun alareunaan - ei lähimainkaan...)*

Jarmon lapsuus ennen kouluikää kului Sääjärven kylässä. Lapsuuskoti oli entisen [Rosenlewin](https://fi.wikipedia.org/wiki/Rosenlew) entisen "metsäkämpän" tiloissa.

Kyseinen metsäkämppä ja Jarmon äiti kämppäemäntänä vuonna 1956 näkyy [Felix Forsmanin](https://www.hs.fi/muistot/art-2000002627634.html) vuonna 1957 valmistuneessa teollisuusdokumenttivideossa ["Suomi sahaa"](https://elonet.finna.fi/Record/kavi.elonet_elokuva_612441), 3m33s alusta. Filmi oli Suomen Sahanomistajayhdistyksen tilaama ja palkittiin Torinon teollisuuselokuvafestivaaleilla vuonna 1959. Se oli ensimmäisiä suomalaisia tilauskuvia, jotka filmattiin Eastmancolor -väreihin, tiedettiin Kansallisesta audiovisuaalisesta instituutista eli [Kavista](https://kavi.fi/) kertoa vuonna 2016. (Jarm etsi ja löysi filmin Kavin avulla; vinkki etsintään tuli vieraskirjamerkinnästä vuodelta 1956.)

<h2>Koulutielle</h2>

Koulun Jarmo aloitti vuonna 1959 eli 6-vuotiaana silloisessa Harvialan kansakoulussa jonka paikalla nykyään toimii Janakkalan kunnan esi- ja perusopetusta antava [Harvialan koulu](https://www.janakkala.fi/palvelut/esi-ja-perusopetus/koulut/harvialan-koulu/). 

https://imagedelivery.net/VYkNhfvtYhLdPawugfftZg/f5c529df-6c68-46e6-24f4-0125a2878a00/public 

Kuvassa (yllä) Jarmo alarivissä oikealla.

[Oppikoulun](https://fi.wikipedia.org/wiki/Oppikoulu) Jarmo aloitti vuonna 1963 asuessaan jo Sääjärveä paljon urbaanimmassa paikassa eli Hikiällä Hausjärven kunnassa. Koulu oli [Riihimäen yhteiskoulu](https://www.yksityiskoulut.fi/yksityiskoulujenmatrikkeli/riihimaen2.htm), jonka kaikkien aikojen ensimmäinen luokka aloitti syksyllä 1963. Ja kaikkien aikojen ensimmäiset Riihimäen yhteiskoulun ylioppilaat lakitettiin keväällä 1971; kuvassa alla Jarmo takarivissä toinen oikealta:

https://imagedelivery.net/VYkNhfvtYhLdPawugfftZg/d5ab537d-5f0e-4bf6-6ce8-02c4d47cb900/public

<h2>Korkeakoulutusta ja judoa</h2>

Syksyllä 1971 Jarmo aloitti opinnot silloisessa [Teknillisessä korkeakoulussa](https://fi.wikipedia.org/wiki/Teknillinen_korkeakoulu) eli nykyistä [Aalto-yliopistoa](https://www.aalto.fi) ajatellen lähinnä sen [Sähkötekniikan korkeakoulussa](https://www.aalto.fi/fi/sahkotekniikan-korkeakoulu).

Ammattiaineeksi parin vuoden jälkeen valikoitui "sähkölaitokset" silloisella osastolla, joka nykyään on lähinnä kai [Sähkötekniikan ja automaation laitos](https://www.aalto.fi/fi/sahkotekniikan-ja-automaation-laitos). Jos valinta-aikaan ei monesta suunnasta olisi kuultu viisaiden varoituksia, että "nyt Suomeen koulutetaan liikaa ohjelmoijia", syventymissuunnaksi olisi valikoitunut ohjelmointi. 

Opiskelun ohella Jarmo aloitti monipuolista liikuntaa saadakseen judon Polyteknikkojen Judoseura PoJu:ssa, jonka harjoitukset hoituivat Helsingin yliopiston judoseura [FinnDai](http://finndai.fi/index.php/finndain-historiaa/)n silloisella dojolla Kasarmikadulla. Ensimmäinen [sensei](https://fi.wikipedia.org/wiki/Sensei) oli Suomen judon [pioneereihin](https://www.judolehti.fi/historia/muistojen-kansiosta-terveisia-japanista/) kuuluva Pertti “Pepe” Pimiä (RIP).

Kasarmikadulla sijainneen dojon eli harjoitussalin tatamilla Jarmo tutustui Helsingin yliopistossa opiskelevaan Tuulaan, jonka kanssa hänet vihittiin avioliittoon opiskelun loppuvaiheessa elokuussa 1977 Tapiolan kirkon sakastissa.

Judoseuraksi oli siinä vaiheessa jo vaihtunut kilpajudoon FinnDaita enemmän panostava [Meido-kan](https://meidokan.fi/meido-kan/), jonka mestaruussarjajoukkkueessakin Jarmo pääsi muutaman kerran ottelemaan vyön värin noustua ruskeaan (1.kyu) eli 1.dan mustaa vyötä edeltävään [asteeseen](http://dan-kollegio.com/judon-vyojarjestelma/).

<h2>Pylvästietoa infoähkyksi asti</h2>

Opiskelupuolela diplomityön aiheeksi osui niinkin "mielenkiintoiselta" kuulostava aihe kuin *"Kyllästetty puupylväs sähkö- ja telejohdon osana"*.

Onneksi kävi niin, että Jarmo pääsi mukaan johonkin Teknillisen korkeakoulun kirjaston kokeiluun, jossa sai mahdollisuuden teettää informaatikoilla hakuja tekstitietokantoihin, joista sitten sai valittavaksi otsikkoja ja mielenkiintoiseksi harkitsemistaan täystekstit.

Jarmo ei olisi ikimaailmassa uskonut, että pelkästään puupylväiden lujuus- ja myös sähköteknisistä ominaisuuksista (ajatellen esimerkiksi vuotovirtoja ja salamoiden aiheuttamia syöksyjännitteitä) voisi pelkästään kirjallisuusosioon löytyä **niin** paljon ja niin nopeasti tietoa - infoähkyä kymmeniä vuosia ennen Googlea...

Diplomityökin valmistui, kun kirjallisuusosion sai typistetyksi kohtuulliseen mittaan ajatellen mm. puhtaaksikirjoitusta mekaanisella kirjoituskoneella. Jarmo ei kuitenkaan uskonut, että sen avulla koskaan löytyisi työpaikkaa...

Sähköalan diplomi-insinööriksi vuonna 1978 valmistuttuaan Jarmo suoritti asevelvollisuuden Viestirykmentin Puhelinkomppaniassa Riihimäellä *("en mä mitään tiedä, mä kelaan vaan")* ja [Reserviupseerikoulun](https://fi.wikipedia.org/wiki/Reserviupseerikoulu) Haminassa talvikurssilla 159 ("Paavo") 1.12.-15.3.1979.

<h2>Aine-sta journalistiksi</h2>

Asevelvollisuuden suorittamisen jälkeen alkoi työpaikan etsintä. Koska [Loviisan ydinvoimalaitoksen](https://fi.wikipedia.org/wiki/Loviisan_ydinvoimalaitos) valmistumisen jälkeen tekniikkaosaajien työmarkkinoilla kuitenkin oli liikkeellä paljon kokeneita sähkölaitostekniikan projekti-insinöörejä, niin vastavalmistunut sähkölaitos-DI ei helposti päässyt valintatilanteissa edes ns. lyhyelle listalle.

Ja kun Jarmon silmiin osui Insinööriuutisista (nykyäään [Tekniikka&Talous](https://fi.wikipedia.org/wiki/Tekniikka%26Talous)) sen oma insinöritoimittajaa etsivä ilmoitus. Koska Jarmo oli kouluaikana ollut ns. kympin ainekirjoittaja, niin hän ajatteli että *"miksipä ei vähäksi aikaa..."* ja haki paikkaa. Ja myös sai sen.

Jarmo aloitti [Insinöörilehdet Oy](https://www.porssitieto.fi/poistuneet/insinoorilehdet.shtml):n kustantaman Insinööriuutiset-lehden insinööritoimittajana elokuussa 1979. 

Kykyä kirjoittaa kiitettäviä suomenkielen aineita koulun äidinkielen tunneilla ja jopa ylioppilaskirjoituksissa työnantaja petrautti heti aluksi yksityisenä kurssituksena, opettajana Sanoma Osakeyhtiön toimittakoulun legendaarinen rehtori [Antero Okkonen](https://www.hs.fi/muistot/art-2000002626977.html). Journalistinen lehtijuttu on kuitenkin vähän eri asia kuin kiva ainekirjoitelma.

Runsaan kahden vuoden kuluttua, ajatellessaan (väärin...) oppineensa jo kaiken toimittajan työstä, Jarmo huomasi työpaikkailmoituksen, jossa haettiin insinööriä kyllästettyjen puupylväiden vientimyynnin ja -markkinoinnin tekniseen tukeen.

<h2>Oikeisiin diplomitöihin</h2>

Ja tähän tehtäväänhän Jarmon muutaman vuoden takainen diplomityö ja etenkin sen tekeminen oli antanut mahtavan pohjan. Etenkin kun yritys eli Fintrepo Oy (Finnish Treated Poles Manufacturers Ltd.) oli, kuten kävi ilmi, yksi hänen diplomityönsä tilaajista, vaikka Jarmo itse kokikin tehneensä sen lähinnä TKK:n sähkövoimatekniikan laitokselle, jonka suurjännitehallissa hän oli mittaillut mm. suomalaisten kreosoottikyllästettyjen puupylväsjohtojen vuotovirta- ja syöksyjännitekestoisuutta.

Jarmo aloittikin Finntrepossa "technical managerina" vuoden 1982 alussa. 

Yrityksen toimipiste oli Helsingissä Herttoniemessä. Finntrepo oli muutaman Suomen suurimman pylväskyllästämön vientimyyntiyhtiö, jonka toimitusjohtaja mukaan lukien kolme myynnin sekä pari hallinnollisen työn tekijää saivat aikaan pääasiassa Lähi-itään parhaimmillaan parin sadan miljoonan markan eli kymmenien miljoonien euron myynnin.

Uuden resurssin eli siis Jarmon tehtävä oli olla tiedon välittäjä ja sitä myöden luottamuksen lisärakentaja myynnin ja kohdemaiden sähkölaitosten johdonrakennustyöstä vastaavien välillä, puhua samaa kieltä sähkö- ja telelaitosasiakkaiden edustajien kanssa.

Ensimmäisen vuoden aikana Jarmo tuotti esittelytarkoituksiin "teollisuuselokuvan" työnimellä (taisi se olla aika lopullinenkin) "Impregnated wooden poles from Finland - High Tech of Nature". Kuvausryhmän kanssa kierrettiin kuvaamassa mm. pylväsmäntymetsiä ja kyllästämöiden (Höljäkässä, Mäntässä ja Haminassa) kyllästysprosesseja ja -varastoja sekä vientilogistiikkaa laivoihin asti. Ja sen "high tech" -lupauksen lunastamiseksi käytiin kuvaamassa myös visuaalisesti vaikuttavaa syöksyjännitetestausta (vain kuvausta varten) TKK:n Sähkövoimatekniikan suurjännitehallissa:-).

Visuaalisen vaikuttamisen lisäksi Jarmo tuotti lujuuslaskentaosaajalla toisena "high tech -hankkeena" mm. oikean pylväspaksuuden määrittämiseen [BASIC](https://fi.wikipedia.org/wiki/BASIC)-kielisen ohjelman, jonka demoamista varten hankittiin varmaan ensimmäisten Suomeen ehtineiden kannettavien tietokoneiden joukkoon kuuluva [Osborne-1](https://fi.wikipedia.org/wiki/Osborne_1). Lisäksi ohjelmasta tehtiin kevytversio (ainakin pompan)takintaskuun mahtuvalle BASIC-ohjelmia ajammaan pystyvälle laskimelle. 

Kentälle Jarmo ehti kokeneiden myyjien kanssa maihin, joissa ei välttämättä muuten olisi tullut käyneeksi kuten Libyaan, Syyriaan, Saudi-Arabiaan ja Irakiin.

Irak-työmatkasta keväällä 1983 tuli sitten Jarmolle ehkä eniten urakehitykseen vaikuttava etappi tai suorastaan vedenjakaja. Johon liittyi toinen merkittävä perherintaman etappi: esikoinen (Pyry-Samuli) oli syntynyt tammikuussa 1983.

</h2>Liian pitkiä työmatkoja</h2>

Työmatkat erilaisiiin keskusteluihin ja neuvotteluihin Lähi-idän valtiollisten sähkölaitosten kanssa kestivät yleensäkin viikon ellei parikin - niiden aikana sai useinkin käyttää aikaa enemmänkin mm. odotteluun milloin minkin organisaation tiloissa ko. organisaation pylväskaupan kannalta avainhenkilöiden pakeille.  

Näin oli asia myös Irak-matkalla keväällä 1983. Lisäksi kannattaa muistaa, että Irak näytti (jo) tuolloin enemmmistölle Suomesta katsellen erittäin levottomalta ja suorastaan (Iranin kanssa) sotaa käyvältä maalta.

Tällä nimenomaisella matkalla kävi niin, että joidenkin levottomuuksien takia lentoja Bagdadista oli peruttu siihen malliin, että paluuaikataulu petti useilla vuorokausilla, eikä vuonna 1983 ollut vielä mahdollisuutta  matkapuhelimella ilmoittaa asiasta kotiväelle. Eikä se onnistunut tuolloin niiden levottomuuksien takia lankapuhelimellakaan.

Kotiin päästyä Jarmolle valkeni, että noiden muutaman vuorokauden aikana kotona yksin vauvan (joka aloitteli 8 kuukauden koliikkia) kanssa odottava nuori äiti oli ollut todella huolestunut ja hermoromahduksen partaalla. 

Tapaus johti siihen, että Jarmo alkoi vahvasti tuntea, että pitkiä ulkomaan työmatkoja vaativa työ ei ole pienen poikavauvan isälle sopivaa hommaa.

<h2>Mikromanageriksi</h2>

Jonkin aikaa Irakin matkan jälkeen Jarmo soitti Insinöörilehtien toimitusjohtajalle [Heikki Lehmustolle](https://www.linkedin.com/in/heikki-lehmusto-61ba221/) kysyäkseen, josko "Suomen tekniikkajournalistisen median kentällä olisi tilausta freelancer-tekstintuottajille..." (tai jotain sinne päin). Lehmusto nauroi ja pyysi odottamaan hetken, että hän soittaa takaisin. Ja soittikin - sekä tarjosi paikkaa Insinööriuutisten toimituksessa.

Jarmo aloitti uudelleen Insinöörilehdissä Insinööriuutisten toimituksessa elokuun alussa 1983. Ja oli lähes välittömästi mukana pikahankkeessa, jonka tuloksena syntyi mikrotietoneiden sekä yritys- että kotikäyttäjille suunnattu uusi lehti "Mikro". Mikron ensimmäinen numero ilmestyi vuoden 1983 joulumarkkinoille Pertti ["Spede" Pasanen](https://fi.wikipedia.org/wiki/Spede_Pasanen) kansikuvassa kannettavan tietokoneen kera.

https://imagedelivery.net/VYkNhfvtYhLdPawugfftZg/598215da-1b1a-485b-4ec8-69aea6d82000/fhd 


----------------------------

**Blogi**

*Mitä nyt? Entä sitten?*

(Tätä siis päivitellään blogi-pulaattorilla - ?)

(Ensimmäinen blogi logosta ja uuden sivuston tekniikasta (ainakin jotain). Sivustolla voisi olla pysyvästi näkyvillä oleva linkki vanhaan blogiin. Ensin lupaus siitä, ja sitten linkki, kun on käytettävissä.)

------------------------------

**[En/Uu]tiset**

*Mitä joskus? Entä nyt?*

InfoLinjan (1993-1995) ja Jarmo Lahden ITviikkoon 1999-2009 kirjoittamia vanhoja juttuja uudelleenlämmitettynä

(Tätä päivitellään uutinen-pulaattorilla - ?) 

----

Yksittäinen InfoLinja-uutispostaus

**Presidentillisen paljon sähköpostia jo 1993**

Infocrea Oy:n omakustannelehti InfoLinjan kaikkien aikojen ensimmäinen numero syyskuussa 1993 paljasti [etusivullaan](https://www.dropbox.com/s/o06fbkprqnxts2g/InfoLinja-1-1993-09-29-page-01.pdf?dl=0) muun muassa, että Yhdysvaltojen silloisen presidentti Clintonin muutama kuukausi aikaisemmin julkistettuun sähköpostiosoitteeseen tuli **päivittäin** 1000-6000 viestiä:

https://imagedelivery.net/VYkNhfvtYhLdPawugfftZg/97ec9946-ac0f-42e7-2393-1865e2ab4200/fhd 

Ihan jokainen silloinen diginatiivikaan (nykyinen boomer) ei toki vielä tänäänkään saa inboxiinsa tuollaista viestimäärää. Ei vaikka mukaan laskettaisiin kaikki somekanavien tykkäykset ja vielä dissauksetkin.

Sähköpostista viestintä onkin jo aikaa sitten siirtynyt sosiaaliseen mediaan.

InfoLinjan toimitus ei vuonna 1993 löytänyt Suomen presidentti Mauno Koiviston sähköpostiosoitetta. Tätä naputellessa presidentti Sauli Niinistön sensijaan löytää [Twitteristä](https://twitter.com/niinisto) kuka tahansa ja hänellä onkin siellä lähes 300000 seuraajaa ja Tasavallan presidentin [kansliallakin](https://twitter.com/TPKanslia) kohta 75000. 

Suomen presidentillä on myös sähköpostiosoite presidentti@tpk.fi, kerrotaan [TPK](https://www.presidentti.fi/kanslia-ja-yhteystiedot/tasavallan-presidentti/)sta. Kuitenkin kirje- ja viestimäärä sinne on **vuosittain** vain "useita tuhansia kirjeitä ja viestejä".

---- 

Yksittäinen ITviikko-uutispostaus

**Suomi oli jo vuonna 1999 sähköisen kaupankäynnin kärkimaa (?)**

Vuoden 1999 loppupuolella yritykseni Infocrea Oy tarjosi "vuokratoimittaja"-palveluitani Helsinki Media Company Oy:lle, joka starttaili uutta viikkolehteä nopeasti kasvaville IT-alan markkinoille.

ITviikon ensimmäisessä numerossa **18.11.1999** kirjoittamassani markkinatutkimusuutisessa otsikko julistaakin "Suomi sähköisen kaupan kärkimaa":

https://imagedelivery.net/VYkNhfvtYhLdPawugfftZg/f4a49269-fe29-406e-e821-534803552e00/fhd 

Juttu perustui Bathwick Groupin markkinatutkimukselle Eurooopan sähköisestä liiketoiminnasta. Tutkimuksen tilaajat olivat verkkolaitetoimittaja [Cisco](https://www.cisco.com/) ja tiedonhallintaratkaisuja tarjoava [Oracle](https://www.oracle.com).

Käytännössä tutkimus perustui yli 2000 yrityksen ja 500 julkishallinnon organisaation liiketoimintajohtajien puhelinhaastatteluihin; Suomesta vastaajia oli 250.

Täältä loppuvuodesta 2021 noin 22 vuoden taakse katsellen ei jostain syystä kuitenkaan enää tunnu, että jo silloin oltaisiin oltu nettikaupan kärkimaassa. Kun ei aina tunnu siltä vieläkään...

Huomasin, että en ole LinkedIn-verkostoitunut silloisen Oracle Finland Oy:n toimitusjohtaja [Matti Viljon](https://www.linkedin.com/in/matti-viljo-32307722/) kanssa, jota sitatoitiin jutussani. Pistinkin hänelle verkostoitumispyynnön voidakseni pyytää 2020-luvulta kommenttia juttuun vuodelta 1999.  

Viljo on 8-vuotisen kansainvälisen Oracle-uransa (1998-2006) jälkeenkin ollut sähköisen kaupan näköalapaikoilla eli hänellä erittäin todennäköisesti on omaani parempi nykyinen näkemys silloiseen ja myös nykyiseen Suomen asemaan sähköisen kaupankäynnin kisassa.