---
layout: page
language: fi
permalink: /uutta-sisaltoa/
title: "Uutta sisältöä"
---

Oletus, että lähdetään liikkeelle [Vercel-lauoutilla](https://jarmolahti-fi.vercel.app/) 

Yleistä: some-ikonit LinkedIn Twitter Facebook Instagram 
Jakolinkit bloausten ja uutisten yhteyteen

----------------------

**Etusivu**

*Mikä sivusto?* 

Vuonna 1992 [Jarmo Lahden](Jarmo) perustama sisällöntuotantoyritys Infocrea Oy lopetti toimintansa virallisesti 19.10.2021. Koska Infocrea Oy:llä on ollut domainnimi ja verkkosivut suurin piirtein niin kauan kuin [.fi](https://fi.wikipedia.org/wiki/.fi)-osoitteita on kaupallisesti ollut saatavilla, niin pitäähän perinnettä jatkaa vaikka yritys häviäisikin.

Siksi siis nämä sivut tällä verkko-osoitteella.

*Jarmo*-sivulla löytyy hieman tietoa sivuston "(pää)toimittajan" taustoista ("cv") ja myös edesmenneestä Infocrea Oy:stä.

[*Blogi*]ssa Jarmo avautuu säännöllisen epäsäännöllisesti milloin mistäkin itselleen ja ehkä joskus yleisemminkin ajankohtaisesta tai kiinnostavasta asiasta.

*[En/Uu]tiset*-sivulla on ideana, että siellä herätellään eloon wanhoja Infocrea Oy:n vuonna 1993-1995 julkaiseman InfoLinja-lehden sekä Jarmo Lahden [ITviikko](https://fi.wikipedia.org/wiki/It-viikko)-lehteen vuosina 2000-2009 kirjoittamia juttuja tai juttujen aiheita. Tai jos eivät ole vielä kuolleita, niin katsotaan asiaa uudelleen ja uudesta ajan avartamasta näkövinkkelistä.

https://imagedelivery.net/VYkNhfvtYhLdPawugfftZg/92b96c9b-fea9-4aa7-b6bb-374587cdcc00/public 

--------------------------

**Jarmo**

*Kuka päivittää?*

Jarmo Lahti syntyi tammikuussa 1953 entisessä Vanajan kunnassa Hämeessä.

Lapsuus ennen kouluikää kului Sääjärven kylässä. Lapsuuskoti oli entisen [Rosenlewin](https://fi.wikipedia.org/wiki/Rosenlew) "kämpän" tiloissa.

Kämppä ja Jarmon äiti kämppäemäntänä vuonna 1956 näkyy [Felix Forsmanin](https://www.hs.fi/muistot/art-2000002627634.html) vuonna 1957 valmistuneessa teollisuusdokumenttivideossa ["Suomi sahaa"](https://elonet.finna.fi/Record/kavi.elonet_elokuva_612441), 3m33s alusta. Filmi oli Suomen Sahanomistajayhdistyksen tilaama ja palkittiin Torinon teollisuuselokuvafestivaaleilla vuonna 1959. Se oli ensimmäisiä suomalaisia tilauskuvia, jotka filmattiin Eastmancolor -väreihin, tiedettiin Kansallisesta audiovisuaalisesta instituutista eli [Kavista](https://kavi.fi/) kertoa vuonna 2016.

Koulun Jarmo aloitti vuonna 1959 eli 6-vuotiaana silloisessa Harvialan kansakoulussa jonka paikalla nykyään toimii Janakkalan kunnan esi- ja perusopetusta antava [Harvialan koulu](https://www.janakkala.fi/palvelut/esi-ja-perusopetus/koulut/harvialan-koulu/). 

https://imagedelivery.net/VYkNhfvtYhLdPawugfftZg/f5c529df-6c68-46e6-24f4-0125a2878a00/public 

Kuvassa (yllä) Jarmo alarivissä oikealla.

[Oppikoulun](https://fi.wikipedia.org/wiki/Oppikoulu) Jarmo aloitti vuonna 1963 asuessaan jo Sääjärveä paljon urbaanimmassa paikassa eli Hikiällä Hausjärven kunnassa. Koulu oli [Riihimäen yhteiskoulu](https://www.yksityiskoulut.fi/yksityiskoulujenmatrikkeli/riihimaen2.htm), jonka kaikkien aikojen ensimmäinen luokka aloitti syksyllä 1963. Ja kaikkien aikojen ensimmäiset Riihimäen yhteiskoulun ylioppilaat lakitettiin keväällä 1971; kuvassa alla Jarmo takarivissä toinen oikealta:

https://imagedelivery.net/VYkNhfvtYhLdPawugfftZg/d5ab537d-5f0e-4bf6-6ce8-02c4d47cb900/public

Syksyllä 1971 aloitin opinnot silloisessa [Teknillisessä korkeakoulussa](https://fi.wikipedia.org/wiki/Teknillinen_korkeakoulu) eli nykyistä [Aalto-yliopistoa](https://www.aalto.fi) ajatellen lähinnä sen [Sähkötekniikan korkeakoulussa](https://www.aalto.fi/fi/sahkotekniikan-korkeakoulu).

Ammattiaineeksi parin vuoden jälkeen valitsin "sähkölaitokset" silloisella osastolla, joka nykyään on lähinnä kai [Sähkötekniikan ja automaation laitos](https://www.aalto.fi/fi/sahkotekniikan-ja-automaation-laitos). Olisin sivumennen sanoen pyrkinyt aloittamaan sen sijaan ohjelmoinnin opiskelun, jos silloin ei monesta suunnasta olisi kuullut viisaiden varoituksia, että "nyt Suomeen koulutetaan liikaa ohjelmoijia"...

Opiskelun ohella aloitin monipuolista liikuntaa saadakseni judon Polyteknikkojen Judoseura PoJu:ssa, jonka harjoitukset hoituivat Helsingin yliopiston judoseura [Finndai](http://finndai.fi/index.php/finndain-historiaa/)n silloisella dojolla Kasarmikadulla. Ensimmäinen [sensei](https://fi.wikipedia.org/wiki/Sensei)ni oli Suomen judon [pioneereihin](https://www.judolehti.fi/historia/muistojen-kansiosta-terveisia-japanista/) kuuluva Pertti “Pepe” Pimiä (RIP). - Judosta hieman lisää jatkossakin.

Opiskelupuolela diplomityön aiheeksi osui niinkin "mielenkiintoiselta" kuulostava aihe kuin *"Kyllästetty puupylväs sähkö- ja telejohdon osana"*.

Onneksi kävi niin, että pääsin mukaan johonkin Teknillisen korkeakoulun kirjaston kokeiluun, jossa sain mahdollisuuden teettää informaatikoilla hakuja tekstitietokantoihin, joista sitten sain valittavaksi otsikkoja ja mielenkiintoiseksi harkitsemistani täystekstit.

En olisi ikimaailmassa uskonut, että pelkästään puupylväiden lujuus- ja myös sähköteknisistä ominaisuuksista (ajatellen esimerkiksi vuotovirtoja ja salamoiden aiheuttamia syöksyjännitteitä) voisi pelkästään kirjallisuusosioon löytyä **niin** paljon ja niin nopeasti tietoa - infoähkyä kymmeniä vuosia ennen Googlea...

Diplomityö valmistui saatuani kirjallisuusosion typistetyksi kohtuulliseen mittaan ajatellen mm. puhtaaksikirjoitusta mekaanisella kirjoituskoneella. En kuitenkaan uskonut, että sen avulla koskaan löytyisi työpaikkaa...




----------------------------

**Blogi**

*Mitä nyt? Entä sitten?*

(Tätä siis päivitellään blogi-pulaattorilla - ?)

(Ensimmäinen blogi logosta ja uuden sivuston tekniikasta (ainakin jotain). Sivustolla voisi olla pysyvästi näkyvillä oleva linkki vanhaan blogiin. Ensin lupaus siitä, ja sitten linkki, kun on käytettävissä.)

------------------------------

**[En/Uu]tiset**

*Mitä joskus? Entä nyt?*

InfoLinjan (1993-1995) ja Jarmo Lahden ITviikkoon 2000-2009 kirjoittamia vanhoja juttuja uudelleenlämmitettynä

(Tätä päivitellään uutinen-pulaattorilla - ?) 

----

Yksittäinen InfoLinja-uutispostaus

**Presidentillisen paljon sähköpostia jo 1993**

Infocrea Oy:n omakustannelehti InfoLinjan kaikkien aikojen ensimmäinen numero syyskuussa 1993 paljasti [etusivullaan](https://www.dropbox.com/s/o06fbkprqnxts2g/InfoLinja-1-1993-09-29-page-01.pdf?dl=0) muun muassa, että Yhdysvaltojen silloisen presidentti Clintonin muutama kuukausi aikaisemmin julkistettuun sähköpostiosoitteeseen tuli päivittäin 1000-6000 viestiä:

https://imagedelivery.net/VYkNhfvtYhLdPawugfftZg/97ec9946-ac0f-42e7-2393-1865e2ab4200/fhd 

Ihan jokainen silloinen diginatiivikaan (nykyinen boomer) ei toki vielä tänäänkään saa inboxiinsa tuollaista viestimäärää. Ei vaikka mukaan laskettaisiin kaikki somekanavien tykkäykset ja vielä dissauksetkin.

Sähköpostista viestintä onkin jo aikaa sitten siirtynyt sosiaaliseen mediaan.

InfoLinjan toimitus ei vuonna 1993 löytänyt Suomen presidentti Mauno Koiviston sähkpostiosoitetta. Tätä naputellessa presidentti Sauli Niinistön sensijaan löytää [Twitteristä](https://twitter.com/niinisto) kuka tahansa ja hänellä onkin siellä lähes 300000 seuraajaa ja Tasavallan presidentin [kansliallakin](https://twitter.com/TPKanslia) kohta 75000. 

Suomen presidentillä on myös sähköpostiosoite presidentti@tpk.fi, kerrotaan [TPK](https://www.presidentti.fi/kanslia-ja-yhteystiedot/tasavallan-presidentti/)sta. Kuitenkin kirje- ja viestimäärä sinne on vuosittain vain "useita tuhansia kirjeitä ja viestejä".