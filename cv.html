---
layout: page
language: fi
permalink: /cv/
title: Curriculum vitae
---

<img src="/img/jarmo_lahti_500x500.jpg" id="cvImage" />

<h2>Henkilötiedot</h2>
<p>Jarmo Aarne Lahti, s. tammikuussa 1953</p>

<h3>Yhteystiedot</h3>
<p>Asuu Helsingissä

<h2>"Ammatillinen" "yhteenveto"</h2>

<p>Valmistuin Teknillisestä korkeakoulusta diplomi-insinööriksi vuonna 1978. Valmistumisen jälkeen hankin vankan työkokemuksen
  tekniikka- ja talousaiheisen printti- ja Internet-median erilaisissa tehtävissä: toimittajana, toimituspäällikkönä, päätoimittajana sekä
  tietotekniikan kehityspäällikkönä. Työskentelin niin Suomen johtavien kustannusyhtiöiden palveluksessa kuin myös
  yksinyrittäjänä. Kenttä tuli minulle tutuksi ja innostavaksi niin tuotanto- kuin myös kuluttajapäästä katsottuna.</p>

<p>Varsinaisten työtehtävien ohessa ja vapaa-ajalla olin 1980-luvulta lähtien sekä työhön että harrastuksiin
  liittyen aktiivinen keskustelija ja toimija erilaisissa virtuaaliympäristöissä: ns. <a href="https://fi.wikipedia.org/wiki/BBS">bbs</a>-järjestelmissä (myös
  operaattorina), teleoperaattoreiden ensimmäisten "verkkopalveluiden" (<a href="https://fi.wikipedia.org/wiki/TeleSampo_ja_Infotel">TeleSammon ja Elisan</a>) keskustelupalveluissa (JutTele ja Elisa), news- ja sähköpostilistakeskusteluissa,
  ensimmäisissä suomalaisissa webyhteisöissä (<a href="https://fi.wikipedia.org/wiki/Jaiku">Jaiku</a> ja <a href="https://fi.wikipedia.org/wiki/Qaiku">Qaiku</a>) ja myös uudemmissa maailmanlaajuisissa some-palveluissa (lähinnä Twitter, Facebook ja LinkedIn).<p>
  Olen toiminut myös aktiivisesti erilaisissa yhdistyksissä. 2013-2015 olin Tieto- ja viestintätekniikan ammattilaiset ry <a href="http://tivia.fi">TIVIAn</a> suurimman jäsenyhdistyksen MiitIT ry:n (entinen Helsingin Tietojenkäsittely-yhdistys Hetky ry ja nykyinen <a href="http://tiviauusimaa.fi">Tivia Uusimaa</a>) johtokunnassa sekä myös sen kahden verkoston ("sig") eli Yrittäjyys- ja SeniorIT-verkostojen johtoryhmissä. Rivijäsenenä olen ja olen ollut mukana sitten vaikka missä:-).
  </p>

<p>2009 lähtien innostuin yhä enemmän teknisten aiheiden audiovisuaalisesta esittämisestä lähinnä videoina.
  Harrastuksesta alkanutta innostusta ruokin koulutuksella sekä tuotteistin myös
  videosuoratoistopalveluiksi.</p>
 <p>Kertynyttä osaamistani ja kokemustani tarjosin käyttöön oman yritykseni Infocrea Oy:n palveluina.</p>
 <p>Kummallakin kahdesta pojastani (s. 1983 ja 1986) on jo omia 2010-luvulla syntyneitä lapsia. Siksi(kin) aloin suoratoisto- eli striimauskuvioissa käyttää "aliasta" Striimivaari - joka myös <a href="https://www.infocrea.fi/blogi/2018/11/striimivaari-on-rekisteroity-tavaramerkki/">rekisteröitiin tavaramerkiksi ®</a> lokakuusta 2018 lähtien:-).</p>

 <p>Kevään 2021 aikana (pääasiassa terveydellisistä syistä) aloin sitten oikeasti starttailla lähtöä kohti eläkepäiviä ja niiden avaamia uusia haasteita:-). Ja 19.10.2021 Infocrea Oy lakkasi virallisesti olemassaolonsa.</p>


<h2>Työkokemus</h2>

<h3>Infocrea Oy 1.9.2009-19.10.2021</h3>
<p><b>Freelance-toimittaja/tuottaja</b><br>
Osa-aikaista monimediatuottajan opiskelua 9/2009-5/2010 sekä teksti- ja videojuttujen freelance-toimittajuutta. Tapahtumien videointeja ja ns. livestreamauksia.</p>

<h3>Sanoma Media Finland Oy (ent. Taloussanomat Oy) 28.2.2000 - 31.8.2009</h3>
<p><b>Toimittaja IT-viikko-lehdessä ja itviikko.fi- ja digitoday.fi -nettijulkaisuissa</b><br>
Ict- ja mediatekniikan seuraaminen ja sitä uutisoivien ja taustoittavien uutisten ja artikkeleiden ideointi ja toteutus. (1.4.2004 saakka työnantaja oli silloisen SanomaWSOY-konsernin toinen tytäryhtiö Sanoma Magazines Finland Oy, jolta ITviikko-liiketoiminta siirrrettiin Taloussanomat Oy:hyn.)</p>

<h3>Infocrea Oy 16.9.1996 - 27.2.2000</h3>
<p><b>Freelance-toimittaja</b><br>
Artikkeleiden ideointia ja toteutusta asiakkaina mm. Kauppalehti, Taloussanomat, Tietoverkko, Tietokone, MikroPC, Internet, Sihteeri&Assistentti ja Kaupan Maailma.</p>

<h3>Helsingin Puhelin Oy (nyk. Elisa Oyj), 1.6.1995 - 15.9.1996</h3>
<p><b>Internet-toimittaja</b><br>
Web-sisältöjen ideointia ja toteutusta.</p>

<h3>Infocrea Oy 1.2.1993 - 31.5.1995</h3>
<p><b>Lehtikustannusyrittäjä</b><br>
InfoLinja-lehden ja sen vuorovaikutteisten nettipalvelujen toteuttaminen ja kehittäminen. Avaimet käteen -lehtipalvelut Suomen Sun-käyttäjien yhdistys ry:lle sekä Suomen Judoliitolle.</p>

<h3>Alma Talent (ent. Oy Talentum Ab (ent. Insinöörilehdet Oy)) 1.8.1983 - 31.1.1993</h3>
<p><b>Toimituspäällikkö, päätoimittaja, tietotekniikan kehityspäällikkö</b><br>
Toimituspäällikkönä perustamassa Mikro (nyk. MikroPC) -lehteä, toimituspäällikkönä Insinööriuutiset (nyk. Tekniikka&Talous) -lehdessä, päätoimittajana I.D.E.A.-lehdessä ja konseptin uudistamisen jälkeen Uusi Elektroniikka -lehdessä sekä yhtiön toimitusjärjestelmien tietotekniikan kehityspäällikkönä.</p>

<h3>Finntrepo Oy - Finnish Treated Poles Manufacturers Ltd 1.1.1982 - 31.7.1983</h3>
<p><b>Markkinoinnin tekninen tuki</b><br>
Teknistä tukea kyllästettyjen puupylväiden kansainväliseen markkinointiin ja myyntiin pääasiassa Lähi-Idän markkinoille, mm. lujuuslaskentaohjelmia ohjelmoitaville laskimille ja markkinoiden ensimmäiseen kannettavaan tietokoneeseen, Osborne I:een. Mainoselokuvan "Impregnated Wooden Poles - High Technology of Nature" -tuottaminen.</p>

<h3>Alma Talent (ent. Oy Talentum Ab (ent. Insinöörilehdet Oy)) 20.8.1979 - 31.12.1981</h3>
<p><b>Toimittaja</b><br>
Juttujen ideointia ja toteutusta Insinööriuutiset (nyk. Tekniikka&Talous) -lehteen.</p>

<h3>Teknillinen korkeakoulu 1970-luvun loppupuolella</h3>
<p><b>useaan otteeseen 
tuntiassistenttina</b><br>sähköosaston sähkölaitokset- ja sähkömekaniikka –kurssseilla.</p>

<h3>Neste Oy, Imatran Voima Oy, Newfoundland & Labrador Hydro 1970-luvulla</h3>
<p><b>kesäharjoittelijana</b><br>mm. Nesteen Porvoon jalostamolla, Imatran Voiman pääkonttorissa ja N&LH:n Newfoundlandin vesivoimalassa.</p>


<h2>Ammatillinen ja työhön liittyvä koulutus</h2>

<p><a href="https://fi.wikipedia.org/wiki/Kansakoulu">Kansakoulun</a> aloitin Harvialan kansakoulussa 1959 ja <a href="https://fi.wikipedia.org/wiki/Oppikoulu">oppikoulun</a> Riihimäen Yhteiskoulussa 1963, josta kirjoitin ylioppilaaksi 1971.</p> 

<p>Teknillisen korkeakoulun sähköteknilliseltä osaltolta (nyk. <a href="">Aalto-yliopiston</a> <a href="https://www.aalto.fi/fi/sahkotekniikan-korkeakoulu">Sähköteknillinen korkeakoulu</a>) valmistuin diplomi-insinööriksi 1978.</p>

<p>Tekniikan journalistina osallistuin ammattivuosien aikana satoihin ellen tuhansiin uusinta teknologiaa ja sen soveltamista käsitteleviin seminaareihin ja näyttelyihin niin kotimaassa kuin ulkomaillakin ja luin tuhansia mitä erilaisimpia teknologia- ja markkinatietoraportteja. Syksyllä 2009 – keväällä 2010 täydensin sisällöntuotanto-osaamistani Diges ry:n ja Adultan Novamedia360 -monimediatuottajakoulutuksessa.</p>

<p>Ammattitaitoa kehittävää antia etsin myös jäsenyyksillä sellaisissa yhdistyksissä kuin muun muassa <a href="https://tivia.fi/">TIVIA</a> (ent. Tietotekniikan Liitto) omina alayhdistyksinä ainakin <a href="https://tiviauusimaa.fi/">TIVIA Uusimaa</a> (ent. Helsingin Tietojenkäsittely-yhdistys Hetky ja sittemmin MiitIT ry; johtokunnassa 2013-2015) ja <a href="http://siy.fi">Suomen Internet-yhdistys ry</a> sekä Innovaatiojournalismin Seura FInJo ja Tekniikan Journalistit PressTek ry.</p>


<h2>Harrastukset</h2>
<p>Judo 1.dan musta vyö. Opiskeluaikana alkanut judoharrastus toi myös kokemusta treenaamisesta, kilpailemisesta, valmentamisesta sekä seura-, alue- ja liittotason toiminnasta. Ja nivelien kestokyvystä...</p>
<p>Lukeminen erityisen mielenkiinnon aiheina mm. kosmologia sekä aivotoiminta ja tietoisuus - ja kaikki hyvä kirjallisuus.</p>
<p>Aktiivijudon jälkeen - tällä vuosituhannella - kuntoilu lähinnä kävelyn muodossa johtoajatuksena terve sielu terveessä ruumiissa.</p>


<p><b>Päivitetty:</b> 25.11.2021</p>
