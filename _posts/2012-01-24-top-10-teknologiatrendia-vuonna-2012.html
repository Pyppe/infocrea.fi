---
layout: post
title: "Top 10 teknologiatrendiä vuonna 2012?"
date: 2012-01-24T19:35:24+02:00
categories: general
excerpt: |
  <p>Tänä aamuna, tiistaina 24. tammikuuta, kävin Eteläranta 10:n 10. kerroksessa ravintola Palace Gourmetissa aamiaisella. Tilaisuus oli <a href="http://teknologiateollisuus.dicole.net/tilaisuus/7745/Digi.fi_-_Tammikuun_aamiaistilaisuus">tämä</a> eli Teknologiateollisuus ry:n Digi.fi -palvelun julkistustilaisuus.</p>
  <p>Itseäni kiinnosti ohjelman lupaama "uusi yhteisöllinen verkkopalvelu" ja tämän blogauksen otsikossa mainittu "Gartnerin 10 tärkeintä teknologiatrendiä", esittäjänä Executive Partner <strong>Petteri Kaitovaara</strong>.</p>
  <p>Ajattelin myös, että videokuvaan tilaisuutta. Ja videokuvasinkin. Samalla hieman ihmetellen, että mikä mikrofonin kuva uudenkarhean Canon XA10 -semipro -videokamerani näytöllä on; en ollut moista siinä ennen huomannut.</p>
  <p>Olin kysynyt isänniltä etukäteen kuvauslupaa, ja muihin se oli annettu paitsi Petteri Kaitovaaran Gartner-kalvoja kuulemma ei saanut kuvata. Joten Kaitovaaran esityksen alkaessa suljin videokameran ja pistin vain stereotallennin Zoom H1:n ottamaan ääntä talteen. Ja digipokkari Canon PowerShot S95:llä - ja myös Samsung Galaxy SII -androidkännykälläni - otin joitain valokuvia muusta paitsi niistä kalvoista.</p>
---
<p>Tänä aamuna, tiistaina 24. tammikuuta, kävin Eteläranta 10:n 10. kerroksessa ravintola Palace Gourmetissa aamiaisella. Tilaisuus oli <a href="http://teknologiateollisuus.dicole.net/tilaisuus/7745/Digi.fi_-_Tammikuun_aamiaistilaisuus">tämä</a> eli Teknologiateollisuus ry:n Digi.fi -palvelun julkistustilaisuus.</p>
<p>Itseäni kiinnosti ohjelman lupaama "uusi yhteisöllinen verkkopalvelu" ja tämän blogauksen otsikossa mainittu "Gartnerin 10 tärkeintä teknologiatrendiä", esittäjänä Executive Partner <strong>Petteri Kaitovaara</strong>.</p>
<p>Ajattelin myös, että videokuvaan tilaisuutta. Ja videokuvasinkin. Samalla hieman ihmetellen, että mikä mikrofonin kuva uudenkarhean Canon XA10 -semipro -videokamerani näytöllä on; en ollut moista siinä ennen huomannut.</p>
<p>Olin kysynyt isänniltä etukäteen kuvauslupaa, ja muihin se oli annettu paitsi Petteri Kaitovaaran Gartner-kalvoja kuulemma ei saanut kuvata. Joten Kaitovaaran esityksen alkaessa suljin videokameran ja pistin vain stereotallennin Zoom H1:n ottamaan ääntä talteen. Ja digipokkari Canon PowerShot S95:llä - ja myös Samsung Galaxy SII -androidkännykälläni - otin joitain valokuvia muusta paitsi niistä kalvoista.</p>
<p>Lähdin tilaisuuden "virallisen" ohjelman loputtua eli en jäänyt verkottumaan.</p>
<p>Myöhemmin kotikonttorilla sitten keksin, miksi se mikrofoni-ikoni siinä videokameran näytöllä näkyi: yksi pikkuriikkinen vipu kameran audioliitännät sisältävässä kahvaosassa oli ties mistä syystä ja kenen toimesta asennossa, jossa sen ei pitänyt olla eikä ole itselläni siinä ehtinyt vielä kertaakaan oikeassa käytössä olla: ulkoisen mikrofonin asennossa. Eli videokuvissani ei ollut lainkaan ääntä.</p>
<p>Pieni audiovisuaalinen valokuvista ja äänitallenteesta rakentuva tuotos tuosta teknologiatrendiosuudesta kuitenkin löytyy poc/pilot -vaiheessa olevasta "QUICKprese"-palvelusta, jonka idea on esittää kuvia ja niihin liittyvää ääntä synkronissa keskenään.&nbsp; Palvelun tämänhetkisen "nimen" antoi zydeemin speksieni pohjalta minulle virtuaaliseksi joululahjaksi koodannut poikani Pyry-Samuli (aka Pyppe), jonka privaattisaitilla viritys tällä hetkellä sijaitsee.</p>
<p>Petteri Kaitovaaran esitys ei palvelusta anna siinä mielessä hyvää kuvaa, että "oikessa käytössä" hänen kalvoistaan olisi tietenkin otettu valokuvat, jotka palvelussa sitten näkyisivät puheeseen synkronoituina.</p>
<p>Mutta tässä:</p>
<p>prese.pyppe.fi/prese/8/Trendeja-by-Gartner--DigifiTeknologiateollisuus-2412011 &lt;- ei toimi enää, selitys alla</p>
<p style="padding-left: 30px;"><em>Edit 24.1.2012 23:41</em>: Teemu Arinan käymäni tweettailun katalysoimana pyrin kuitenkin varmistamaan Petteri Kaitovaaralta maililla, josko suomenkielinen rankasti esitettyjä kalvoja referoiva puhe ja se trendikalvo, josta Gartner on viime vuoden lopulla julkaissut <a href="http://www.gartner.com/it/page.jsp?id=1826214">lehdistötiedotteeenkin</a>, sentään saisi julkaista. Ja sain hetki sitten maililla vastauksen, että ei valitettavasti käy sekään. Joten poistan kokonaan sen QUICKpresen, johon tuossa yllä on linkki. QUICKprese-demon voi sen sijaan ottaa vaikka Tekniikan Journalistit Presstek ry:n vierailusta Magenta Advisoryssä viime viikolla:</p>
<p style="padding-left: 30px;"><a href="http://prese.pyppe.fi/prese/6/Presstek--Magenta-Advisory-1912012">http://prese.pyppe.fi/prese/6/Presstek--Magenta-Advisory-1912012</a></p>
<p>Sen "uuden yhteisöllisen verkkopalvelun" eli <a href="http://digi.fi ">Digi.fi</a>:n yhteisöllisyyttä en tilaisuuden jälkeen keksinyt, joten <a href="https://twitter.com/#!/jarmolahti/status/161765570688188416">tweettasin</a> siitä hashtagilla #uusikasvu <strong>Teemu Arinaa</strong> eli @tar1na:a "pingaten". Ja illansuussa Teemu Arina <a href="https://twitter.com/#!/tar1na/status/161857353346584576">vastasikin</a>: "<em>#digifi ja Facebook, tulossa Youtube videokommentit. Luomme sisällön kokonaan yhteisöstä käsin</em>". - Pilkunvääntöä toki, mutta #digifi -hashtagilla keskustelu kuitenkin näytettäisiin käyvän Twitterissä eikä siis Digi.fi:ssä...</p>
<p>No, on varmaan puolensa sillä, että keskustelu käydään siellä, missä keskustelijat ovat. Mutta mikä on silloin se "yhteisöllinen verkkopalvelu"?</p>
<p><em>Edit 24.1.2012 klo 21:26</em>: vielä tiistai-illan mittaan Teemu @tar1na Arina <a href="https://twitter.com/#!/tar1na/status/161879407923965952">tweettasi</a> tiedon, että "<em>nyt on keskustelu #digifi :) <a href="http://bit.ly/ztGeKz">http://bit.ly/ztGeKz</a></em>"</p>