---
layout: post
title: "Sääntömoottoriyhteiskunta? Koska? "
date: 2014-01-16T10:51:12+02:00
categories: general
excerpt: |
  <p>(Otsikkoidea pöllitty kirjasta <a href="http://www.adlibris.com/fi/product.aspx?isbn=9511231588"><em>"Ilmastonmuutos. Nyt."</em></a>)</p><p>Kysymys - tai eihän se oikeasti kysymys ole vaan vain pähkäilevä tuumailunalku - juontaa alkunsa siitä, että viime tiistaina videosuoratoistin eli <span style="color: #ff0000;"><strong><a href="https://new.livestream.com/Infocrea-fi/Tietojarjestelmat-ja-kirjoittaminen"><span style="color: #ff0000;">striimasin</span></a></strong></span> VM:n koordinoimaan Avoin hallinto -hankkeeseen kuuluvan iltapäivätilaisuuden aiheenaan "Tietojärjestelmät ja kirjoittaminen".</p><p>Valtion virkahenkilöille ja kuntien viranhaltijoille, virkakielen ja kirjoittamisen tutkijoille ja kehittäjille sekä it-asiantuntijoille tarkoitetussa tilaisuudessa VM:n Paja-auditoriossa Mariankadulla oli paikan päällä lähemmäs sata osanottajaa kuulemassa ja keskustelemassa. Lähinnä siitä, miten tietojärjestelmien tuottamaa päätöstekstiä välitetään päätösten kohteille eli kansalaisille.</p>
---
<p>(Otsikkoidea pöllitty kirjasta <a href="http://www.adlibris.com/fi/product.aspx?isbn=9511231588"><em>"Ilmastonmuutos. Nyt."</em></a>)</p><p>Kysymys - tai eihän se oikeasti kysymys ole vaan vain pähkäilevä tuumailunalku - juontaa alkunsa siitä, että viime tiistaina videosuoratoistin eli <span style="color: #ff0000;"><strong><a href="https://new.livestream.com/Infocrea-fi/Tietojarjestelmat-ja-kirjoittaminen"><span style="color: #ff0000;">striimasin</span></a></strong></span> VM:n koordinoimaan Avoin hallinto -hankkeeseen kuuluvan iltapäivätilaisuuden aiheenaan "Tietojärjestelmät ja kirjoittaminen".</p><p>Valtion virkahenkilöille ja kuntien viranhaltijoille, virkakielen ja kirjoittamisen tutkijoille ja kehittäjille sekä it-asiantuntijoille tarkoitetussa tilaisuudessa VM:n Paja-auditoriossa Mariankadulla oli paikan päällä lähemmäs sata osanottajaa kuulemassa ja keskustelemassa. Lähinnä siitä, miten tietojärjestelmien tuottamaa päätöstekstiä välitetään päätösten kohteille eli kansalaisille.</p><p>Parin paneelikeskustelun lisäksi oli tarjolla case-esimerkkejä mm. Kelasta, Kevasta, Oikeusrekisterikeskuksesta ja Helsingin sosiaali- ja terveysvirastosta. Alla ym. striimisivulta tänne tuotuna upotuksena Oikeusrekisterikeskuksen Virpi Lyytikäisen esitys "Automatisoitu asiakirjatuotanto - mahdollisuuksia ja esteitä":</p><p><iframe src="http://new.livestream.com/accounts/190565/events/2628788/videos/39620126/player?autoPlay=false&amp;height=450&amp;mute=false&amp;width=800" width="800" height="450" frameborder="0" scrolling="no"></iframe></p><p>Siinä striimatessa mietin sekä otsikon kysymystä että myös tuoreita yleismediassakin näkyneitä <a href="http://www.hs.fi/kotimaa/Raportti+Koneet+uhkaavat+kolmasosaa+Suomen+ty%C3%B6paikoista++lista+uhanalaisista+ammateista/a1389579901617">juttuja</a> siitä, miten automaatio vie muutaman vuosikymmenen aikana kolmanneksen työpaikoista. Ja kyllähän mm. juristit ym. pykäläviidakkojen asiantuntijat ovat niiden ammattikuntien joukossa, joilta automaatio (vaikkapa ne sääntömoottorit, <a href="http://en.wikipedia.org/wiki/Business_rules_engine">rules engines</a>) ovat omiaan viemään työpaikkoja).</p><p>Katselun ja kuuntelun &amp; zoomauksen ja panoroinnin ohessa tiistaina pajassa mietiskelin myös, kuinka kätevää olisikaan, jos sääntömoottorin tuottamat päätökset solahtaisivat konekielisinä suoraan kansalaisten omiin elämänhallintajärjestelmiin. Kuten myös, että olisiko todella.&nbsp;</p><p>Yllättävänkin suuren osan tiistaisissa keskusteluissa sai kuitenkin sellainen asia kuin oikoluvun puuttuminen niissä järjestelmissä, joiden avulla käsittelijät muokkaavat järjestelmien tuottamia päätös- ja perustelutekstejä päätösten kohteille, kansalaisille. Jossain on sentään päästy jo siitä, että koko teksti tulee VERSAALILLA (eli se HUUDETAAN:-).&nbsp;</p><p>Että ehkä siihen sääntömoottoriyhteiskuntaan on sentään vielä matkaa.</p><p><a href="http://www.linkedin.com/groups/Kuinka-kauan-on-siihen-ett%C3%A4-4138461.S.5829495677662564356">Esitin kysymyksen</a> striimilinkillä varustettuna kuitenkin myös LinkedInin "JulkICT" -ryhmässä; jos joku julkishallinnon CIO (chief information officer, tietohallintojohtaja) tai muu visionääri innostuu ottamaan kantaa siellä, yritän muistaa välittää tänne.)</p><p>Ja kansalaisten omat elämänhallintajärjestelmäthän ovat vasta kännykkäapseja tehtävälistojen hallitsemiseksi. Oma suosikkini on muuten tällä hetkellä <a href="http://www.any.do/">Any.do</a>.&nbsp;</p><hr /><p>Sain tänään (28.1.) vastauksen otsikon kysymykseen LinkedInin JulkICT-ryhmässä: kolmen vuoden päästä.&nbsp;</p><p>Vastaaja, Eläketurvakeskuksen "enterprise architect" <strong>Samuel Rinnetmäki</strong>:&nbsp;</p><p>"Kun kansallinen palveluarkkitehtuuri on tuotantokäytössä ja kansalaisen asiointitili on kytketty siihen, voin antaa valitsemieni sovellusten ja järjestelmien lukea oman asiointitilini sisältöä. Joku viranomainen ehkä lähettää päätöksen asiointitililleni mieluummin PDF-kuvana kuin konekielisenä sanomana, mutta esim. Google Now ymmärtää PDF:n sisällöstäkin riittävästi.&nbsp;</p><p>Kyllä näitä asioita vielä pohditaan 2018 ja pitkään sen jälkeenkin, mutta perusinfra on leviämässä (suhteellisen) yleiseen käyttöön ihan lähivuosina."</p>