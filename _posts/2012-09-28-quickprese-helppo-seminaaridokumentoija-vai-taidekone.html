---
layout: post
title: "QUICKprese - helppo seminaaridokumentoija. Vai taidekone?"
date: 2012-09-28 22:36
categories: general
excerpt: |
  <p><img style="float: right; margin: 3px;" src="/files/quickprese.png" height="167" width="278" />Joskus viime vuonna kyselin joillain sosiaalisen median foorumeilla helppoa ja nopeaa tapaa synkronoida jostain asiasta (kuten vaikka seminaariesityksen kalvoista) otetut valokuvat ja valokuviin liittyvä ääni - kuten esimerkiksi em. esityksen esittäjän puhe.</p><p>Monenlaista ratkaisua esitettiin, mutta ei mielestäni yhtään helppoa, nopeaa ja kevyttä tapaa. Syksyn 2011 aikana kyselin asiaa myös ammattikoodaaja-pojaltani "<strong><a href="http://www.pyppe.fi">Pypeltä</a></strong>" ja myös sitä, minkälainen homma olisi moinen koodata, jos sitä ei tosiaan tunnu löytyvän.</p><p>Ja kuinka ollakaan, Pyppe koodasi minulle käytyjen ideoivien keskustelujen pohjalta joululahjaksi quickpreseksi nimeämänsä ratkaisun ensimmäisen version. Perusidea oli varsin yksinkertainen: kuvat uploadataan <a href="http://www.flickr.com">Flickr</a>-kuvapalveluun ja mp3-audio quickpreseen, jossa kerrotaan vain Flickrissä olevan kuvasetin ensimmäisen kuvan aika ja quickprese hoitaa loput. Kuvat vaihtuvat oikeaan aikaan, kun audion vain klikkaa käyntiin.</p>
---
<p><img style="float: right; margin: 3px;" src="/files/quickprese.png" height="167" width="278" />Joskus viime vuonna kyselin joillain sosiaalisen median foorumeilla helppoa ja nopeaa tapaa synkronoida jostain asiasta (kuten vaikka seminaariesityksen kalvoista) otetut valokuvat ja valokuviin liittyvä ääni - kuten esimerkiksi em. esityksen esittäjän puhe.</p><p>Monenlaista ratkaisua esitettiin, mutta ei mielestäni yhtään helppoa, nopeaa ja kevyttä tapaa. Syksyn 2011 aikana kyselin asiaa myös ammattikoodaaja-pojaltani "<strong><a href="http://www.pyppe.fi">Pypeltä</a></strong>" ja myös sitä, minkälainen homma olisi moinen koodata, jos sitä ei tosiaan tunnu löytyvän.</p><p>Ja kuinka ollakaan, Pyppe koodasi minulle käytyjen ideoivien keskustelujen pohjalta joululahjaksi quickpreseksi nimeämänsä ratkaisun ensimmäisen version. Perusidea oli varsin yksinkertainen: kuvat uploadataan <a href="http://www.flickr.com">Flickr</a>-kuvapalveluun ja mp3-audio quickpreseen, jossa kerrotaan vain Flickrissä olevan kuvasetin ensimmäisen kuvan aika ja quickprese hoitaa loput. Kuvat vaihtuvat oikeaan aikaan, kun audion vain klikkaa käyntiin.</p><p>Kevään 2012 aikana quickpresen ensimmäisellä versiolla tuli dokumentoiduksi montakin seminaari- tms. -esitystä. Joita valitettavasti ei netistä enää löydy, sillä:</p><p>Kesän aikana quickprese koodattiin uusiksi ja vietiin Amazonin pilveen. Ja se sai myös "virallisesti" nimen QUICKprese ja jopa oman domainin: <a href="http://quickprese.com">QUICKprese.com</a>.</p><p>Eihän QUICKprese vieläkään valmis ole, mutta nyt jo varsin käyttökelpoinen: Esityksen voi jakaa sosiaaliseen mediaan, sen voi aloittaa halumastaan kohdasta ja sen voi myös ns. upottaa muualle (kuten tuonne vähän alemmas tänne Drupal-blogisivulle. Ja esityksen voi myös suojata salasanalla.</p><p>Kiireisen koodarin kun saisi vielä innostumaan parin pikkujutun tuunaamisesta: tapahtuma- tms. -kohtaiset kansiot/albumit. Ja tietenkin mobiiliversio esitysten tuottamiseen olisi kiva juttu.</p><p>Siitä luvatusta upotusesimerkistä.</p><p>Viime viikolla kävin kuuntelemassa VTT:n mediatekniikkayksikön asiakasseminaarin otsikolla "Smart Interaction in Mobile and Media". Näpsin kuvia Samsung Galaxy SII -kännykälläni ja tallensin äänet taskukokoisella Zoom H1 -stereotallentimella. Tilaisuuden demo-osastolta näpsityt kännykkäkuvat ja linkit VTT:n edustajien esitysten QUICKpreseihin kokosin Flickr-kuvasettiin <a href="http://www.flickr.com/photos/jarmolahti/sets/72157631641461743/">http://www.flickr.com/photos/jarmolahti/sets/72157631641461743/</a>.</p><p>Jaa, otetaanpas jakolinkki juuri tiettyyn kohtaan esitystä ensin. <strong>Ville Ollikainen</strong> alkaa oman broadcasting-esityksensä ajankohdassa 12:45 (min:sek) puhua ensi vuoden aikana tulevasta H.265 -videokoodekista; kuuntele ja katsele mitä se tarkoittaa: <a href="http://www.quickprese.com/hJMiO3/vtt-media-25-9-2012-ville-ollikainen-vtt?t=12m45s">http://www.quickprese.com/hJMiO3/vtt-media-25-9-2012-ville-ollikainen-vtt?t=12m45s</a>.</p><p style="text-align: left;">Ja alla VTT:n <strong>Harri Nurmen</strong> esitys kokonaisuudessaan, lopultakin siinä upotusmuodossa. Esitys lähtee käyntiin audioraidan nuolenkärkeä klikkaamalla - kokeile kaikin mokomin klikkailla muitakin upotuksen kohtia. (Klikkauspaikat näkvyät ainakin, kun liikuttelee hiirtä kuvan päällä.)</p><p style="text-align: right;"><iframe src="http://www.quickprese.com/embed/FeL2Mn/vtt-media-25-9-2012-harri-nurmi-vtt" allowfullscreen="" frameborder="0" height="600" width="800"></iframe></p><p>Palautetta ja ehdotuksia otetaaan mielellään vastaan, vaikka kommetteina tähän, sosiaalisessa mediassa tai sähköpostiin.</p><p>(Niin, oma "tarpeeni" oli alunperin nimenomaan seminaariesitysten tyyppisten juttujen kuvat+audio -dokumentointi. Mikään ei tietenkään estä tekemästä QUICKpresellä vaikka taidetta, esimerkiksi taidekuvien ja musiikin yhdistämistä. Kuvat ovat Flickrissä, ja kuvan aikaa voi säätää siellä sadasosasekunin tarkkuudella (Actions -&gt; Edit title, tags and date). Let's the presentations begin:-)</p>