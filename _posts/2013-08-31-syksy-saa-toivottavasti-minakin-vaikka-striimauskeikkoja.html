---
layout: post
title: "Syksy saa, toivottavasti minäkin - vaikka striimauskeikkoja:-)"
date: 2013-08-31T16:26:54+03:00
categories: general
---

{% include postImage.html path="/files/Sitra-tepa2020-pajan-tulokset.jpg" css="rightSideContent" %}

<p>Olen toki videokameran takaa jo useaa mielenkiintoista tilaisuutta katsellutkin, jokunen on striimattukin.</p>
<p>Jo pari viikkoa sitten eli tiistaina 20.8. olin kuvaamassa Sitran Terveyspalvelut 2020 -ideointityöpajaa ravintola Sipulissa Helsingin Katajanokalla.</p>
<p>Tilaisuus päätettiin kalkkiviivoilla jättää striimaamatta ja katsottiin tallentamisen ja tallenteiden myöhemmän linkkaamisen sopivissa yhteyksissä riittävän. Sitra näkyykin ainakin työpajan ryhmätöiden tulosten yhteenvetovideota jo käyttäneenkin sivuillaan; tätä kirjoitettaessa näkyy Youtubeen linkattuna kuvana <a href="http://www.sitra.fi/uutiset/ratkaisuja-terveydenhuollon-ahdinkoon">tällä sivulla</a>.</p>
<!--more-->
<p>Sama video "omasta Youtubestani" "upotettuna" (embed) tähän alle:</p>
{% youtube P8-WRAAJmF4 %}

<p>Terveyspalvelujen ja niiden myötä kansanterveyden kehittäminen on muuten niitä oleellisimpia juttuja, joilla työssäjaksamista ja pidempiä työuria edistetään ja toisaalta kevennetään kestävyysvajetta myös vanhustenhuollon puolella. Tuli vain mieleen tästä hallituksen <a href="http://valtioneuvosto.fi/ajankohtaista/tiedotteet/tiedote/fi.jsp?toid=2213&amp;c=0&amp;moid=2208&amp;oid=392880">rakennepoliittisesta kannanotosta</a>, joka on tällä viikolla ollut kovasti esillä ja keskusteltavana.</p>
<p>Saman viikon torstai ja perjantai 22.-23.8 menivätkin sitten täyspäiväiseen striimaamiseen Musiikkitalolta, missä vietiin läpi pohjoismaisen Arts and Audiences -konferenssin tämänvuotisen <a href="http://artsandaudiences.com/helsinki-2013/">Helsinki-vuoron</a> asiaosuus, jonka siis <a href="https://new.livestream.com/Infocrea-fi/Arts-and-Audiences">striimasin ja tallensin</a>. Sisällöltään tilaisuus ehkä meni hieman omien "mukavuusrajojeni" ulkopuolelle, vaikka kiintoisaa olikin seurata esityksiä ja paneelikeskusteluja striimatessa - kiitos vain Suomen tapahtuman tuottajalle <a href="http://wiikkis.wordpress.com">Wiikkiksen</a> <strong>Riikka Wallinille</strong> mielenkiintoisesta keikasta.</p>
<p>Upotan tähän alle tuolta yllelinkatulta striimi/tallennesivulta sen osuuden, jossa <strong>Jon Deak</strong> New York Philharmonicista alustaa otsikolla "Encouregement and participation" Sibelius-akatemian opiskelijoista kootun yhtyeen esittämänä ja <strong>Kaapo Ijaksen</strong> johtamana lasten sävellyksiä (taitaa olla ensimmäinen musiikkivideoni, noin 9 minuutin kohdalla alkaa:-):</p>
{% livestream http://new.livestream.com/accounts/190565/events/2323384/videos/27956273/player %}

<p>Seuraavalla eli nyt päättyvällä viikolla 35 striimailin jo selvemmin mukavuusalueelta eli Suomen Standardisoimisliitto SFS:n <a href="http://www.sfs.fi/standardien_laadinta/sfs_n_tekniset_komiteat_ja_seurantaryhmat/it-standardisointi/it_-_ajankohtaista/it_-_tapahtumat/pilven_kehitys_ja_standardisointi_28.8.2013">"Pilvet ja standardisointi"</a> -seminaarista. Jos pilvipalvelut tuntuvat yksinkertaiselta ja helpolta hommalta, niin sellaista ei niiden sellaiseksi saaminen eli mm. alueen standardisointityö välttämättä ole. Kannattaa katsoa vaikka kaikkikin esitykset <a href="http://new.livestream.com/ITstriimIT/SFS-pilvi">striimi/tallennesivulta</a>, mistä löytyvät linkit myös pelkkiin "kalvoihin".&nbsp;Tähän alle upotan vain ko. alueen SFS-standardointityötä puheenjohtavan Tiedon <strong>Tuomas Nurmelan</strong> esityksen:</p>
{% livestream http://new.livestream.com/accounts/2914987/events/2319586/videos/28494263/player %}

<p>Ja blogaukseen otsikkoon <a href="http://www.infocrea.fi/palvelukuvaukset-2013">viitaten</a>:-). (Ei muuten, mutta kun kesähiljaisten aikana tuli firman taloushallinnon sähköistämis- ja ajantasaistusprojektissa testatuksi - ja <a href="http://bit.ly/digi-th">some-raportoiduksi</a> - lähinnä ostolaskujen kulkua verkkolaskuna. Että onkohan se samanlaista jumppaa myyntilaskujen kanssa. Ensi viikolla käyn kirjanpitäjän opastamana myyntilaskupuolta läpi ja varmaan sen jälkeen tuo some-raporttikin päivittyy.)</p>