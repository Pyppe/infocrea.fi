---
layout: post
title: "Innovaatiojuna ajoi etusivuille"
date: 2010-01-22T18:08:33+02:00
categories: general
---
<!--<p><img src="http://static.qaiku.com/blobs/1df/073/f02/1df073f02f2b8bc073f11df830df3e316944b394b39.jpeg" alt="" width="505" height="284" /></p>-->
<p>Reilu pari viikko sitten olin lähinnä vain odottavalla kannalla "innovaatiojunan" suhteen. Ehkä hieman skeptinenkin, voin tunnustaa, vaikka olin ihan pienesti järjestelyissäkin mukana eli ensin ehdottelemassa NFC Clusteria tai ylipäätään nfc-aktiviteetteja Oulun pään tutustumiskohteeksi ja sitten junailemassa tutustumista oikeasti tapahtuvaksi.</p>
<!--more-->
<p>Ja vaikka junassa sitten menomatkalla hieman tuo nfc-"nakki" haittasikin junan kaiken kaikkiaan suorastaan hektiseen ideointiin ja muuhun keskusteluun osallistumistani, niin ehdin silti vaikuttua sen käynnistymisestä ja intensiivisyydestä sekä sen kestosta aina Ouluun asti.</p>
<p>Uskallan uskoa, että innovaatiojuna opetti yhtä sun toista avoimuudesta, itseorganisoitumisesta, tiimityöstä, ryhmäideoinnista jne.yms. kaikille etenkin junassa mukanaolleille ja myös so.me-kanavilla virtuaalisesti samaa matkaa tehneille.</p>
<p>Omaa yhteenvetoani en ole minnekään tehnyt enkä tee tähänkään. Niitä löytyy Qaikun <a href="http://www.qaiku.com/channels/show/innovaatiojuna/hotqaikus/">#innovaatiojuna -kanavalle</a> linkattuina blogauksina, videoina, kuvina jne. vaikka kuinka paljon ja lisääkin vielä varmasti tulee.</p>
<p>Kanavalle on linkattu myös pari etusivun innovaatiojuna-juttua. Noin 100.000-levikkisessä Oulu-lehdessä aihe oli pääuutisena jo pari päivää tapahtuman jälkeen. Ja it-ammattilaisten uutis- ja ajankohtaislehti Tivissä eli Tietoviikossa tänään niin <a href="http://www.qaiku.com/go/5ibv">paperilla</a> kuin <a href="http://www.tietoviikko.fi/kaikki_uutiset/article367270.ece">verkossakin</a>.</p>
