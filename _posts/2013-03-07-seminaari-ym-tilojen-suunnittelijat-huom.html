---
layout: post
title: "Seminaari- ym. tilojen suunnittelijat huom!"
date: 2013-03-07T10:03:27+02:00
categories: general
excerpt: |
  <p><img style="float: right; margin: 3px;" src="/files/videointi.jpg" width="326" height="244" />Infocrea eli allekirjoittanut on noin vuoden ajan kiihtyvään tahtiin toteuttanut striimauksia - siis suoria nettivideolähetyksiä - mielenkiintoisista aiheista monenlaisista paikoista. Ja samalla seurannut myös aiheeseen liittyvän teknologia- ja palvelutarjonnan kehitystä, joka omalta osaltaan mm. kertoo siitä että striimaus tulee lisääntymään... no, kiihtyvään tahtiin.</p><p>Käytän itse suuren amerikkalaisen striimauspalvelualustaa, -teknologiaa ja -palveluja tarjoavan <a href="http://new.livestream.com/home">LiveStream.comin</a> tekniikkaa ja alustaa omien <a href="http://new.livestream.com/infocrea-fi">infocrea.FI</a> ja <a href="http://new.livestream.com/ITstriimIT">ITstriimIT</a> -kanavieni toteuttamisessa. LiveStream on hyvä esimerkki striimaustekniikan sujuvoittamisesta sitä varten räätälöidyillä <a href="http://store.livestream.com/">laitteilla</a>: homma on yhä helpompaa, mikä tekee siitä myös yhä yleisempää.</p>
---
<p><img style="float: right; margin: 3px;" src="/files/videointi.jpg" width="326" height="244" />Infocrea eli allekirjoittanut on noin vuoden ajan kiihtyvään tahtiin toteuttanut striimauksia - siis suoria nettivideolähetyksiä - mielenkiintoisista aiheista monenlaisista paikoista. Ja samalla seurannut myös aiheeseen liittyvän teknologia- ja palvelutarjonnan kehitystä, joka omalta osaltaan mm. kertoo siitä että striimaus tulee lisääntymään... no, kiihtyvään tahtiin.</p><p>Käytän itse suuren amerikkalaisen striimauspalvelualustaa, -teknologiaa ja -palveluja tarjoavan <a href="http://new.livestream.com/home">LiveStream.comin</a> tekniikkaa ja alustaa omien <a href="http://new.livestream.com/infocrea-fi">infocrea.FI</a> ja <a href="http://new.livestream.com/ITstriimIT">ITstriimIT</a> -kanavieni toteuttamisessa. LiveStream on hyvä esimerkki striimaustekniikan sujuvoittamisesta sitä varten räätälöidyillä <a href="http://store.livestream.com/">laitteilla</a>: homma on yhä helpompaa, mikä tekee siitä myös yhä yleisempää.</p><p>Olen myös huomannut, että läheskään kaikki tapahtumatiloja tarjoavat yritykset eivät ole tähän heränneet. Siis siihen, että yhä useampi heidän tiloissaan tapahtumiaan järjestävä yritys tai yhteisö haluaa tapahtumastaan myös laadukasta suoraa tai/ja tallennettua nettivideota, <a href="http://www.infocrea.fi/blogi/striimaus-vapauttaa-paikasta-tallennus-ajasta-molempi-parempi">monestakin syystä</a>.</p><p>Tänään tarkoitukseni on <a href="https://new.livestream.com/ITstriimIT/Kv-yrittajyys-2013-03-07">striimata</a> (ns. pro bono) Tekniskan saleista Hetkyn (Helsingin Tietojenkäsittely-yhdistys) Yrittäjyys-verkoston <a href="http://www.hetkyajassa.fi/tapahtumat/193-kansainvalisyys-ja-yrittajyys-yrittajyys-verkosto">"Kansainvälisyys ja yrittäjyys"</a> -tilaisuus.</p><p>Kävin viime viikolla ohimennessä tutustumassa tiloihin ohimennessäni, ja nyt tiedän että riskillä mennään: kiinteä yhteys kyllä löytyy - mutta se on vain 10/10 Mbps ja lisäksi jaettu wlanilla salien ja kabinettien kaikille käyttäjille. Projektori/screeni on kyllä ok, netti ja sähkö käytettävissä ilmaan eri korvausta ja henkilökunnan ystävällisyys ja avuliaisuus korvaa paljon sitä, että tekniikka ei ole tuttua. (Tuon 10/10+wlan -ongelman takia on muutamakin striimi ollut vähemmän laadukas, ja tallenteella on sitten hieman myöhemmin saatu sitä hd-laatua.)</p><p>Toisesta tämänviikkoisesta pro bono -<a href="http://new.livestream.com/Infocrea-fi/bt88-kehittava-joukko">striimausaikeesta</a> sain otsikon tälle blogaukselle. Perjantaiaamuna on nimittäin tarkoitus striimata suorana TIEKEn 88. Bisnestreffit <a href="http://tieke.fi/pages/viewpage.action?pageId=25035096">"Kehittävä joukko"</a> VM:n hiljattain remontoidusta "Pajasta" Mariankadulta. Vaikka tila on juuri remontoitu, siellä ei ole käytettävissä kiinteää nettiyhteyttä. Joka kiinteä ja siitä mielellään dedikoitu kaista on lähes ainoa melkein-tae laadukkaalle suoralle nettivideolle. No, VM ei varsinaiset ole "tapahtumajärjestäjä", joten ehkä oli aiheetonta mainita se tässä yhteydessä?&nbsp;</p><p>Isoissa tapahtumapaikoissa striimauskin on kyllä otettu huomioon, tarjolla on usein jopa sopimusalihankkija sen toteuttamiseen. Mutta eräskin Töölönlahden rannalla sijaitseva konferenssitalo osaa kyllä siitä myös laskuttaa: pelkästään sähkö jatkojohdolla kamerapaikalle maksaa 75 euroa. Tekniikan puolella löytyy kyllä sitten myös osaamista ja palvelua hinnan vastikkeeksi. Niinkuin toki pitääkin.&nbsp;</p><p>Eli suunnittelijat: riittävä/dedikoitu kiinteä nettiyhteys, kuvauspaikat, audio- ja valaistusratkaisut ja videointiystävällinen videoprojektori. Noin aluksi.&nbsp;</p><p>Ja <a href="http://www.kokouspaikat.com/">tapahtumapaikkakataloogitarjoajat</a> huom: tapahtumajärjestäjien palvelutarjonnan kuvaukseen mukaan myös striimaukseen liittyvät asiat.</p><p><strong>PS:</strong> Aika usein mm. riittävä kiinteä nettiyhteys ei ole hinnasta kiinni: kotikonttorillani on muutaman kympin kuussa maksava 100 Mbps yhteys, jonka muutaman kympin reitittimeni osaa jakaa ethernet-kaapelin kautta DHCP:llä vaikkapa Broadcasterilleni.&nbsp;</p><p><strong>PS2</strong>: Lähes välittömästi tämän blogin kirjoittamisen jälkeen olen käynyt sähköpostikirjeenvaihtoa EU-laajuisen ICT-tutkimushanke Artemisin <a href="http://www.artemis-ia.eu/se13">kevättapahtuman</a> lehdistöohjelman tapahtumien striimaamismahdollisuuksista - mutta eipä näytä hyvältä brysseliläisessä konferenssihotellissakaan tilanne striimaamisen kannalta.</p><p><strong>PS3 (10.3.):</strong>&nbsp;Brysseliläisen konferenssihotellin it-henkilöstö muuten on kuitenkin luvannut antaa apua - Artemisin kautta:-) &nbsp;- striimin mahdollistamiseksi mm. antamalla kiinteän yhteyden hotellin paikallisverkkoon ja poistamalla siitä tunnistautumiset. No, <a href="http://www.livestream.com/forum/showthread.php?t=10673">epävarmuustekijöitä</a> jää silti. (Muuten: vaikka tuolla foorumilla aika hiljaista onkin, suoriin tukipyyntöihin tuki vastaa nopeasti.)</p>