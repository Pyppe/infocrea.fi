---
layout: post
title: "Mikrolla duuniin - mikroduuniin"
date: 2010-03-03T18:56:46+02:00
categories: general
---
{% include postImage.html path="/files/Qaiku-mikroduuni.jpg" css="rightSideContent" %}
<p>Peijakas kumminkin, tuli kalenterikämmi: olin merkannut vasta huomiselle aamulle "mikroduuni"-palaverin Google-kalenteriini. Kun palaveri pidettiinkin jo tänään Sitrassa.</p>
<p>Harmittaa, sillä aihehan on freelancer-toimittajaa varsin likeltäkin liippaava kaiken kaikkiaan. Juttuideoiden kehittely ja jutuiksi muokkaaminenhan on tyypillistä mikroduunia etenkin freelancer-moodissa toimittaessa: keikka kerrallaan.&nbsp; Ja keikat ovat yleensä tosiaan jutun kokoisia eli moneen muuhun asiaan verrattuna mikroluokkaa. Ja kaiken lisäksi valtaosin mikrolla hoidettaviakin, niin kirjoittaminen kuin vaikkapa videoiden editointikin.</p>
<p>Harmittaa myös siksi, että tyypilliseen Qaiku-nettiyhteisössä syntyneiden tapaamisten tyyliin tämänaamuisessa <a href="http://www.qaiku.com/go/5tin">mikroduunisessiossa</a> saatiin hyvä pöhinä ja ideointipuhku päälle. <a href="http://www.qaiku.com/go/5zcc">Ties vaikka</a> jatkoakin seuraisi ja jopa ihan ESR-hanketasolla.</p>
<!--more-->
<p>Tänään löysin myös itselleni ihan uuteen yhteisölliseen nettipalveluun: Tekesin <a href="http://tori.tekes.fi">Torille</a>. Oli pakko liittyä mukaan, vaikka se onkin kiinteistöt ja rakentaminen -aihealueen juttuja ja siis jonkin verran syrjään omilta seuranta-alueiltani eli tieto- ja viestintäteknologiasta ja sen soveltamisesta. (Vaikka tietenkin tieto- ja viestintäteknologiaa sovelletaan ihan kaikilla aloilla.)</p>
<p>Ja oli "pakko" myös heti liityttyäni hieman <a href="http://tori.tekes.fi/blogs/show/482/250/11973/Hiljaisenpuoleista...">yrittää patistella</a> tehostamaan pöhinää...</p>