---
layout: post
title: "Järjestösometrendit 2016 striimattuna?"
date: 2015-12-09T21:19:05+0200
---

Oli taannoin puhetta **[Pirittan](https://twitter.com/Piritta)** kanssa, että saattaisinpa striimata [Viestintä-Pirittan](http://www.viestintapiritta.fi/) Bottalla 10.12.2015 järjestämän [järjestösometilaisuuden](http://www.viestintapiritta.fi/jarjestosomen-tila-kartoituksen-julkistaminen-ja-jarjestosome-trendit-2016/). Mutta homma jäi fiksaamatta ja ehdin sitten ottaa tuon tilaisuuden kanssa päällekkäin menevän keikankin hoitaakseni.

Kun Piritta joitain päiviä sitten kalkkiviivoilla ennen huomisaamuna järjestettävää tilaisuutta palasi striimausajatukseen, lupasin lainata striimausalustan ja laitteet, jos hän löytää niiden käyttäjän. Ja Pirittahan löysi:-).<!--more-->

Tänä aamuna kävin **[Päivi Laakson](https://twitter.com/PLaakso)** kanssa tutustumassa Bottan striimausinfraan, näytin piuhojen kytkennät ja mitä tehdään missäkin järjestyksessä kameralla ja enkooderilla. Ja Päivi teki muistiinpanoja eikä tuntunut olevan moksiskaan, vaikka videokuvauskokemuskin oli kuulemma lähinnä kännykkävideoinnin varassa.

Bottan nettiyhteys on kuulemma DNA:n 4G:llä toteutettu. Jos Bottalle Viestintä-Pirittan järjestösometilaisuuteen kokoontunut järjestösomeväki ei tuki paikallista DNA:n 4G-tukiasemaa ja striimi tilaisuudesta sen puolesta onnistuu, niin on tullut happotestatuksi Infocrea Oy:n uusi striimauspalvelu: **Tee Se Itse Striimaus:-)**

Katso torstaina 10.12.2015 klo 9 alkaako alla oleva ikkuna elää:

{% livestream http://livestream.com/accounts/2914987/events/4570514/player %}
