---
layout: post
title: "Facebook- ja muutakin livestriimiä"
date: 2016-06-04T19:20:45+0300
---

Alkoi lopultakin näkyä minullekin Facebookissa mahdollisuus "livettää" eli livestriimata eli lähettää apsilla suoraa videolähetystä tässä muutama päivä sitten.

Tosin vaihdettuani viikko, pari sitten Samsung Galaxy S5 -kännykästä S7:ään olin ihan vahingossa huomannut, että sen mukana tuli apsi, jolla pystyy livettämään YouTubeen ja tämän livetyksen erittäin helposti jakamaan Facebookiin - eli käytännössä livettämään Facebookiin(kin).

Ehdin loppuviikosta hankkia kännykkävideointien ja -striimausten äänenlaadun parantamiseeen Verkkokauppa.comista pari laitetta eli Roden [Videomic Me](https://www.verkkokauppa.com/fi/product/48815/gsxhx/Rode-VideoMic-Me-mikrofoni-puhelimeen) -kännykkämikrofonin sekä IK Multimedian [iRig Pre](https://www.verkkokauppa.com/fi/product/24565/fdmnj/IK-Multimedia-iRig-Pre-etuaste) -kännykkäetuasteen, jonka avulla kännykkään voi tuoda audiota mistä mikrofonista tai mikseristä vain.

Perjantai-iltana ja lauantaiaamuna tuli sitten hieman striimatuksi kännykällä Facebookiin sekä suoraan että YouTuben kautta. Ja myös Livestream-apsilla Livestreamiin, jonka senkin sai ja saa näkymään livenä myös Facebookissa.

Muutamia huomioita noista kokeiluista on ehkä kootuimmin alle upotetussa Facebook-avauksessa ja sen kommenteissa (kannattaa klikata oikean ylänurkan f-kirjainta eli mennä Facebookiin):

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fjarmo.lahti%2Fposts%2F10153672174212963&width=500" width="500" height="310" style="border:none;overflow:hidden" scrolling="no" frameborder="0" allowTransparency="true"></iframe>

Testien lopuksi striimasin sitten samasta parvekemaisemasta pätkän myös Canon XA25:llä eli oikealla videokameralla:

{% livestream http://new.livestream.com/accounts/2914987/events/5532632/videos/125068515/player %}

[LinkedIn-blogaukseni](https://www.linkedin.com/pulse/laadukkaan-livestriimin-kolme-pointtia-jarmo-lahti) parisen kuukautta sitten on vielä aika validia asiaa:-). Ja kunnon laitteilla oikealle livestriimialustalle toteuteun striimin saa näkymään suorana myös Facebookissa. 