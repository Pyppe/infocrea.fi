---
layout: post
title: "Laadukas ja varma webinaari"
date: 2020-08-10T21:12:52+0300
---

Aikaisemmassa blogahduksessa #Striimivaari® sanaili ja hieman demosikin "[webkameran kvanttihyppyä](/blogi/2020/05/webinaarikameran-kvanttihyppy/)". Mm. Teamsiin ja Zoomiin onkin noita toteutettu myös asiakkaille:<br>
{% flickr_embed https://www.flickr.com/photos/jarmolahti/50210684218/ %}<br>
Tällä kertaa muutama sana sanoman perillemenon varmistamisesta.<!--more-->

Webinaarisoftat (Teams, Zoom, Google Meet jne.tms) mahdollistavat usein varsinaisen webinaarin striimaamisen samanaikaisesti esim. Youtubeen. Se ei kuitenkaan varmenna itse webinaarilähetystä: jos yhteys tai palvelin takuttaa, niin se takuttaa. Tai jos se kaatuu, niin se kaatuu. Myös Youtubesta sitä seuraaville.

Siksi #Striimivaari® - tai siis Infocrea Oy:-) - tarjoaa seminaarin usean videokameran webinarisoinnin lisäksi myös käytetystä webinaarisoftasta riippumattoman samanaikaisen striimin joko Infocrea Oy:n Livestream.com -kanavalle tai haluttaessa asiakkaan Youtube- tai Facebook Live -sivulle. Alla kuva juuri ennen tämän blogahduksen kirjoittamista tehdystä varmistustestistä:<br>
{% flickr_embed https://www.flickr.com/photos/jarmolahti/50211479497/ %} 

Testin ainoa tarkoitus oli varmistaa allaolevassa kuvassa keskellä näkyvä HDMI-jakaja.<br>

{% flickr_embed https://www.flickr.com/photos/jarmolahti/50210684333/ %}<br>

Kuvassa oikealla on [Sony MCX500](https://pro.sony/en_SI/products/portable-live-production/mcx-500) videomikseri. Sen output ("PGM" eli program) menee HDMI-jakajalle, josta yksi HDMI out -haara menee vasemmassa ylänurkassa olevan [LiveU Solo](https://gosolo.tv/) -enkooderin kautta "tavalliseksi" striimiksi "mille striimipalvelimelle tahansa" tai vaikka Facebook Liveen. Ja toinen haara vasemman alanurkan [Atem Minille](https://www.blackmagicdesign.com/fi/products/atemmini), jonka kautta Sony-mikserin ohjelmaulostulo puolestaan menee Zoomin/Teamsin/Google Meetin (jne.tms.) webkamerakuvaksi ja -ääneksi.

Äänestä vielä: #Striimivaari® voi käyttää omia langattomia mikrofoneja tai vaikka suuren tai pienemmänkin auditorion PA (public audio) -mikserin ns. summaääntä.

Ja siitä varmistamisesta tai ehkä jo varmistamisen varmistamisesta: mainittu LiveU Solo on ns. bondaava enkooderi: se pystyy käyttämään striimiin 4 eri yhteyttä (1 kpl kiinteä, 1 kpl wlan ja 2 kpl 3/4G-yhteyttä) - jotka voi muodostaa vaikka esim. Infocrean eri operaattoreiden mobiiliyhteyksistä, jos tapahtumapaikalla ei ole yhtään omaa nettiyhteyttä.