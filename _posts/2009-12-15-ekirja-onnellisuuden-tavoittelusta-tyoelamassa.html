---
layout: post
title: "eKirja onnellisuuden tavoittelusta työelämässä"
date: 2009-12-15T21:31:07+02:00
categories: general
---
<p>Vehmas Assemblyn Sampsa Kiianmaan twiiteistä olen jo montakin kertaa tullut tietoiseksi hänen e-kirjastaan <a href="http://www.vehmasassembly.com/kirja/onnellisuuden-tavoittelijan-opas-tyoelamaan">"Työn hyväksikäyttö - onnellisuuden tavoittelijan opas työelämään"</a>, mutta vasta hetki sitten paitsi latasin pdf:n, myös luin 44-sivuisen kirjasen läpi. Ja suosittelen muillekin lukemista. Aikaakaan siihen ei tosiaan kovin paljon mene.</p>
<!--more-->
{% include postImage.html path="http://ecx.images-amazon.com/images/I/41mzLbS07LL._SL500_AA240_.jpg" title="Kuva: @ Amazon.com; linkki ohessa" css="rightSideContent" %}
<p>Pistän linkin myös eräälle nuorelle miehelle, joka tänä syksynä luopui pääsykokeissa hankkimastaan amk-opiskelupaikasta, koska ei parin viikon jälkeen kokenutkaan alaa omakseen - eikä taaskaan tiedä, mitä haluaisi isona tehdä. Kiianmaan e-kirjan lisäksi hän saa luettavakseen lähes 600-sivuisen Laurence G. Boldtin paperikirjan vuodelta 1993 "<a href="http://www.amazon.com/Zen-Art-Making-Living-Practical/dp/014311459X">Zen and the Art of Making a Living</a>".</p>
<p>Pitäisi varmaan itsekin käydä Boldtinkin kirja uudelleen läpi nyt, kun olen vuodenvaihteessa aloittamassa uudelleen työnteon oman yrityksen kautta ja nimissä oltuani lähes 10 vuotta toisen työnantajan palveluksessa.</p>
<div style="clear:both"></div>