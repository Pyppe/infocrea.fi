---
layout: post
title: "Pilvigrafiikkaa striimeihin"
date: 2019-01-05T17:08:56+0200
---

Loppiaisaaton illansuuaskarteluna otin ensituntumaa [LiveU Solo](https://gosolo.tv/):n [Cloud Graphics](https://gosolo.tv/solo-services/#1):in kännykkäohjaukseen.<!--more-->

Ajattelin grafiikan osilta kännykkäohjatusti toteuttaa lyhyen striiminpätkän, missä näkyy yksi varsin tärkeä grafiikkaelementti eli ns. alakolmannes (*lower third*) -tekstit joilla tyypillisimmin kerrotaan kuvassa parhaillaan näkyvän puhujan nimi y/tms. -metatietoa.

Edellisenä päivänä olin ottanut Solo Cloud Graphicsin ensimmäistä kertaa kokeiltavaksi ja ehtinyt pikatutustumisen yhteydessä tehdä valmista templatea käyttämällä pienen setin alakolmannespohjia, yhden omallakin nimellä ja titteleillä. 

Sitten tuli mieleen, että voisihan kokeilustriimissä välittyä myös Striimivaari®:n yhteystiedot, firman logo yms.

Otin siis kuvan nimikortistani, jonka kääntöpuolella on kännykän yhteystietoihin helposti imuroitava QR-koodi. Pistin sen ja muutaman kaappauskuvan Solo-pilvigrafiikan kännykkäohjauksesta Flickr-albumiin:

{% flickr_embed https://www.flickr.com/photos/jarmolahti/sets/72157703929562191 %}

Sitten muistin, että onhan firmalla myös hieno [audiovisuaalinenkin logo](/blogi/2016/01/5-taalan-logo/), joka löytyy YouTubestakin: 

{% youtube GRX7OeWUZPA %}

Sitten pistin läppärin HDMI-liittimen [Decimator](http://decimator.com/Products/MiniConverters/MD-HX/MD-HX.html)-pulauttimen kautta kiinni [Sony MCX-500](https://pro.sony/en_AL/products/portable-live-production/mcx-500) -mikserin yhteen liitäntään ja toiseen Canon XA25-videokameran.

Kun vielä yhdistin mikserin PGM- eli program-ulostulon LiveU Solo -enkooderiin eli koko setin striimausvalmiiksi, oli homma tosiaan "go live" -napin painallusta vaille live:

{% flickr_embed https://www.flickr.com/photos/jarmolahti/31674737507 %}

(No, se kännykkä eli Samsung Galaxy S8 ei näy tuossa kuvassa, koska kuva on otettu sillä:-)

Joten otin kännykällä sen alakolmannesteksti-grafiikkasetin käyttöön, käynnistin striimin, miksasin yhtä kameran kuvaa ja läppärillä Flickristä still-kuvaa sekä YouTubesta videota ja klikkailin sinne tänne striimin varrelle niinikään kännykällä niitä alakolmannestekstejä. Ja lopetin lyhyen striimin kännykällä.

Suora lähetys näkyi "salaisella" Livestream.com-testikanavalla, alla on YouTubeen siirretty tallenne: 

{% youtube 6EjKO-AGyfc %}

Audiota mikserille tuli muuten kameran mikrofonin kautta (lähinnä näppäinääniä) ja läppäriltä sen HDMI-liitännän kautta.

**Yhteenveto:** testikokoonpanon kasaamiseen ja striimaukseen meni selvästi vähemmän aikaa kuin tämän [*"making of"*](https://en.wikipedia.org/wiki/Making-of) -blogauksen kirjoittamiseen. Grafiikan ohjaus onnistuu kännykälläkin, mutta taisinpa saada syyn hankkia jonkun uuden kivan tabletin:-)

**#Striimivaari®**-niksi: sihtaa kunnollisella QR-lukijalla kuvassa tai videolla näkyvään koodiin ja imaise yhteystiedot kännykkäsi yhteystietoihin:-)
