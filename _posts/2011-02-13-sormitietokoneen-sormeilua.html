---
layout: post
title: "Sormitietokoneen sormeilua"
date: 2011-02-13T19:11:32+02:00
categories: general
---
<p>Otin runsas viikko sitten pöytälaatikkoon viime lokakuussa jääneen, <a href="http://www.amazon.de/WeTab-Zoll-Tablet-PC-Bluetooth-Wi-Fi/dp/B004DCAV3M/">Amazon.de:stä ostetun WeTab 3G:</a>n uudelleen käyttöön, kun <strong>Jouni Junkkaala</strong> <a href="http://www.mikropc.net/"><em>MikroPC</em></a>:stä kyseli josko minulla vielä on ko. laite ja voisin tehdä siitä pikku esittelyjutun.</p>
<p>Sain myös Applen iPadin sormeiltavakseni, mikä olikin hyvä juttua ajatellen, sillä kumpaakaan tablettia (tai Helsingin Sanomien mukaan sormitietokonetta) tai muutakaan vastaavaa en ole käyttänyt käytännössä lainkaan.</p>
{% include postImage.html path="/files/WeTab-ja-iPad.jpg" css="rightSideContent" %}
<p>WeTab jäi nimittäin viime lokakuussa pöytälaatikkoon siksi, että ensimmäisissä käpälöinneissä olematon akunkesto ja ajoittain tunnoton kosketusnäyttö tappoivat varsin tehokkaasti muuten vaikuttavien teknisten ominaisuuksien lupaaman wau-efektin.</p>
<!--more-->
<p>Akunkesto tuntui olevan tuoreimmillakin varusohjelmistoilla edelleen iso ongelma, eikä kosketusnäytön tunnottomuuskaan ole ohjelmistopäivityksistä huolimatta poistunut.</p>
<p>Yritänkin saada WeTab GmbH:sta puristetuksi jotain selitystä ongelmiin. Ja raportoida mahdollisista vastauksista sekä niiden hyvien teknisten speksien käytännön toimivuudesta lähiaikoina lisää tähän blogaukseen.</p>