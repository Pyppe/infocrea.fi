---
layout: post
title: "Runebergin torttua ja suositusmarkkinointia"
date: 2015-01-22T11:54:25+0200
---

{% include postImage.html name="kirjekuoria.jpg" title="Viestejä lähtökuopassa" css="rightSideContent" %}
Tänä aamuna tuli harjoitetuksi niinkin vanhanaikaista hommaa kuin paperikirjeiden kuorittamista ja postimerkkien liimailua niihin kuoriin [BNI Premium Helsingin](http://bni.fi/helsinki-bni-premium-helsinki/) aamiaiskokouksessa ravintola Arabianrannassa Helsingin Hämeenkadulla. Miksi ihmeessä, kun on somet ja kaikki?<!--more-->

Otsikko jo paljasti, että Runebergin päivään 5.2. juttu ajallisesti liittyy. Kirjekuorissa on kutsuja silloin pidettävään BNI Premium Helsingin [kasvupäivä-aamiaiskokoukseen](https://www.facebook.com/events/411868882300102/) ravintola [Arabianrannassa](http://www.compass-group.fi/ravintolat/Helsinki/ravintola-arabianranta/) Hämeentiellä Helsingissä.

Koska luet tätä blogausta, saatat olla saanut (tai saamassa) kutsukirjeeni joko paperilla tai sitten sähköpostina tai muuna digitaalisena viestinä. Tarkoitukseni on tässä blogauksessa "myydä" tuota aamiaistilaisuuttamme hieman lisää.

Jos nimittäin olet kutsuni jotain kautta saanut, olen ainakin itse vilpittömästi arvellut että BNI Premium Helsinki olisi yrityksellesi hyvä juttu.

Kutsukirjeeni saajat olen valinnut aika huolella lähinnä [LinkedIn](https://www.linkedin.com/in/jarmolahti)-kontakteistani sekä [Helsingin Yrittäjät - Itäväylä](http://www.yrittajat.fi/fi-FI/helsinginyrittajat/itavayla/)n [jäsenistä](http://synergia.yrittajat.fi/Yritykset/Yrityshaku/?query=&localOrganization=1522), jollainen olen itsekin, tai siis Infocrea Oy on).

Olen itse yksinyrittäjä, ja säännöllinen viikkokokous vähitellen yhä tutummaksi käyvän ja yhteen hiilen puhaltavan ryhmän kanssa tekee hyvää pelkästään sosiaalisessakin mielessä. 

Ja kun lisäksi BNI-ryhmällä on vain yksi selkeä tavoite: jäsenten myynnin lisääminen hyvin konseptoidulla ja saplunoidulla suositusmarkkinoinnilla *no nonsense* -hengessä ja toisaalta huumoria viljellen, niin paljon paremmin en viimeisen vuoden ajan olisi varhaisten torstaiaamujen noin puoltatoista tuntia voinut viettää.

Ryhmämme "virallistui" vasta viime syksynä lokakuun alussa eli olemme  vielä nuori ja siitäkin syystä innokas ja energinen ryhmä. Kaikki BNI-konseptiin kuuluvia one-to-one -tapaamisiakaan ei vielä ole pidetty, ja ensimmäiset "Power Teamit" (toistensa toimialoja sopivasti tukevia yritysten muodostamia) ovat vasta starttaamassa. Eli nyt on todella hyvä vaihe hypätä junaan.

Kuitenkin nuori ryhmämme on jo kehittänyt lisäkauppaa jäsenilleen ihan mukavasti. Tiedämme sen, koska BNI:ssä toiminta on selkeästi tavoitteellista ja toiminnan tuloksia myös mitataan. Emme todellakaan ole mikään keskinäisen selkääntaputtelun seura - vaikka toki myös tsemppaamme toisiamme.

Itse olen mukana yritysviestinnän Power Teamissa, jossa ovat mukana myös [Jari Mikola](http://bni.fi/helsinki-bni-premium-helsinki/memberdetails.php?memberId=1355859&t=c01d6865e9f556dad5a862a713f7acbfbfee4bc199617c8723d6491d7d363f92&name=Jari%20Mikola) kokoonkutsujana, [Andreas Thomasson](http://bni.fi/helsinki-bni-premium-helsinki/memberdetails.php?memberId=1414740&t=db8bf4dcb0dee76efa7d2cd45b344f7d02bd8c04b0516a9e4f55fd342bf8dde4&name=Andreas%20Thomasson) ja [Seppo Virtanen](http://bni.fi/helsinki-bni-premium-helsinki/memberdetails.php?memberId=1443572&t=734d0e5a5115caaea4b81051ab790d5872c93f78f42296058e711c5fa4dcead3&name=Seppo%20Virtanen). Lisää mahtuu, niin Power Teamiimme kuin BNI Premium Helsinkiin yleisemminkin. Viimeksi tämän saman tulin maininneeksi LinkedInin ryhmässä [Suomen Tapahtumajärjestäjät](https://www.linkedin.com/groups?home=&gid=8202587).

Joihinkin BNI Premium Helsinki -partnereihin voit tutustua "elävänä" ryhmän [YouTube-kanavalla](https://www.youtube.com/channel/UCmVjWgHy60CkF_WnBktUZ5A) vaikka heti. Mutta vieläkin elävämpinä heidät pääset kohtaamaan aamiaiskokouksen vieraana (max.) kahtena torstaiaamuna. Ja toivottavasti sen jälkeen partnerina säännöllisesti:-) (Ja kyllä me joskus tapaamme joukolla muulloinkin kuin jämptissä aamukokouksessa. Tosin vapaammissakin tilaisuuksissa on aina edistetty asiallisiakin hommia.)

Vastaa siis "kyllä" kutsuuni, ja tule vieraakseni Runebergin päivän 5.2.2015 kasvupäiväaamiaiselle. Jos et vielä ole ilmoittautunut, niin vielä muutama päivä ennen H-hetkeä onnistuu [täälläkin](https://www.bniconnectglobal.com/web/open/visitorRegistration?chapterId=11830) (5.2. ja kutsujaksi Jarmo Lahti).

Omille vierailleni tarjoan tuon aamiaisen, ja sen lisäksi lupaan tutustumistarjouksena maksimissaan puolen päivän tilaisuuden striimauksen puoleen hintaan (jo valmiiksi edullisesta hinnasta) ennen maaliskuun loppua, kunhan tilaisuus ei mene päällekkäin jonkun jo tilatun kanssa. 