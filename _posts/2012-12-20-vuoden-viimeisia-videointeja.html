---
layout: post
title: "Vuoden viimeisiä videointeja"
date: 2012-12-20T15:13:16+02:00
categories: general
---
{% include postImage.html path="https://img.new.livestream.com/events/00000000001a781a/d393cf11-5b89-4852-82d1-dfad9993019f_170x255.png" css="rightSideContent" %}
<p>Jäänyt näköjään omaan blogiin raportoimatta aika monta ihan mielenkiintoistakin tilaisuutta, joita olen ollut striimaamassa tai muuten videoimassa.</p>
<p>Sitten tuon edellisen tässä blogissa mainitun eli FinnONTOn päätösseminaarin (josta siis otin vain stillkuvaa äänellä elävöitettynä) striimasin TIEKEn, Suomen Internet-yhdistyksen, EFFIn, Suomen Standardoimisliiton ja IKI ry:n <a href="https://new.livestream.com/Infocrea-fi/digikirjallisuus">"Digitaalinen kirjallisuus. Nyt."</a> -tilaisuuden 28. marraskuuta. Kannattaa tsekata videot ja/tai kalvot vielä näin lähes kuukautta myöhemminkin.</p>
<p>Joulukuun 11. päivän aamupäivä puolestaan meni seuratessa ja striimatessa valtiovarainministeriön ja Tieturin julkishallinnon edustajille tarkoitettua <a href="https://new.livestream.com/Infocrea-fi/KA-yleisesittely">kokonaisarkkitehtuurin yleisesittely</a> -koulutustilaisuutta Kuntatalolla.</p>
<!--more-->
<p>Tuorein videointi on oikeusministeriön demokratia- ja kieliyksikön järjestämästä <a href="https://vimeo.com/album/2188321">kansalaisaloite.fi -tiedotustilaisuudesta</a> Kampin Sähkötalossa 13. joulukuuta.</p>
<p>Niin, ja noiden tilaustöiden lisäksi kokeilin "pro bono" kännykkästriimausta <a href="https://new.livestream.com/Infocrea-fi/AdHoc-2012-12">Hack &amp; Hackers Helsingin meetupista</a> Painobaarissa 12. joulukuuta. Samsung Galaxy SII:n Livestream-sovelluksella striimattu Mikko Hyppösen "Milware - haittaohjelmat valtioiden käytössä" -esitys pääsi jopa linkiksi <a href="http://yle.fi/uutiset/halutaan_toihin_virusten_kirjoittaja/6414430">YLEn uutiseen</a> (jossa striimiä oli käytetty lähteenä). (Otin sen kännykkästriimin lisäksi kuvaa myös oikealla videokameralla eli Canon XA10:lla - linkit YouTube-videoihin löytyvät edellälinkatusta Livestream-eventistä.)</p>
<p>Tulin tosiaan syksyn aikana "ideoineeksi" tuollaisen kuukauden mittaisen Infocrea Ad Hoc" -"eventin" ajatellen kaikenlaisia satunnaisempia omia striimauksia. Saa nähdä, josko sitä saisi tuotteistetuksi hieman pidemmälle ensi vuonna.</p>