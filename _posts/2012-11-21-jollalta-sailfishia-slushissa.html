---
layout: post
title: "Jollalta Sailfishia SLUSHissa"
date: 2012-11-21T14:55:48+02:00
categories: general
---
<p>Kasasin tiistai-iltana striimireppuni valmiiksi ja ajattelin, että striimaanpa keskiviikkona ns. ad hoc <a href="http://slush.fi">SLUSH</a>in ensimmäisen päivän lehdistötilaisuuden, joka alkoi jo klo 9.</p>
<p>Olin paikan päällä yli puoli tuntia ennen sitä ja ehdin etsiä sähköllisen kuvauspaikan ja kokeilla, josko paikallinen 3G-yhteys toimisi edes jonkinasteisen striimin kuljettamiseen.</p>
<p>No eihän se toiminut, tai ainakin joku bitti oli poikittain välillä Saunalahti 3G - Telewellin 3GHSPA-modeemi - Telewell 3G-reititin - Livestream Broadcaster . Eikä toiminut myöskään SLUSHin wlan. Ja kiinteää nettiyhteyttä ei ollut lainkaan saatavilla. Että se siitä <a href="https://new.livestream.com/Infocrea-fi/AdHoc-2012-11">striimaamisesta</a>.</p>
<p>Otin kuitenkin lehdistötilaisuuden ja aamupäivän "main stagen" esitykset kortille, ja kasasin kotikonttorille päästyäni aamupäivän odotetuimman firman eli Jollan esitykset samaan videoon lehdistötilaisuudesta ja main stagelta. Niin uskollisesti, että viimemainitussa mukana jopa CEO <strong>Marc Dillonin</strong> mikrofoniongelmat hänen aloittaessaan (lopulta) Sailfish OS:n esittelyn.</p>
<!--more-->
<p>Kortilla olevien Canon XA10:n tiedostojen käsittely vaatii kuitenkin editointia ja editointituloksen "renderointia" videopalvelimelle sopivaan muotoon. Ja siinähän menee aikaa striimaamiseen verrattuna aivan toisella tavalla... Jos yhteydet olisivat toimineet, olisi video ollut ulkona noin 50 sekuntia reaaliajasta jäljessä. Kun yhteydet eivät toimineet, ensimmäinen video oli netissä noin 6,5 tuntia lehdistötilaisuuden alkamisen jälkeen eli noin 15:30:</p>
{% vimeo 54014262 %}
<p>Lehdistötilaisuuden/julkistuksen jälkeen Jolla/Sailfish ehtikin perinteiseenkin mediaan jo varsin mukavasti:
  <a href="http://www.ampparit.com/haku?q=Sailfish&t=news">http://www.ampparit.com/haku?q=Sailfish&amp;t=news</a></p>