---
layout: post
title: "Nyt on mätäkuu, ja minusta huomaa sen"
date: 2014-06-12T16:53:00+0300
---

No ei ole vielä tätä kirjoittaessani mätäkuu, sehän on vasta [loppukesästä](http://fi.wikipedia.org/wiki/M%C3%A4t%C3%A4kuu).

Eikä ole lokakuukaan, vaikka Juicen [kappaleesta](https://www.youtube.com/watch?v=n8kjIbTk2mk) tuo otsikko mätäkuun kautta mieleen tulikin.

Mutta asiaan, johon mätäkuu ainakin aasinsillan kautta liittyy. 

Jostain nimittäin keksin, että tehdäänpä **"mätäkuun tarjous"**. Ja se on:

<!--more-->

> Elokuun 23. päivään mennessä (katso ensimmäinen linkki) tähän blogaukseen viitaten [tämän lomakkeen](/palaute/) kautta aloitetut striimaustilaukseen johtaneet keskustelut tuottavat 30 prosentin (%) alennuksen avaimet käteen -striimauksen jo valmiiksi erittäin edulliseen laskuun.

(Tuota viimeistä kappaletta kun tässä nyt katselen, luen ja yritän ymmärtää, niin kerrottakoon että olen käynnistänyt suoramarkkinointiin tähtäävän harjoituksen Drayton Bird Associates Finlandin [Timo Jäppisen](http://www.markkinointikatsaus.com/p/tassa-muutamia-ihmisten-kommentteja.html) kanssa. Mutta ei siitä sen enempää tässä, kerron sitten joskus lisää:-)

No sen verran, että Timo on käynyt joitain "myyntitekstejäni" läpi ja mm. ehdottanut virkkeiden lyhentämistä ja yksinkertaistamista. Viimeisimmässä virtuaalipalaverissa hän muuten ehdotteli tällaistakin: "Tai, jos katteesi kestää, voisit ehkä tarjota ilmaisen 20 minuutin arviokäynnin". Ja perhana, katehan kestää **vaikka puolenkin tunnin juttutuokion**. Ainakin sähköpostissa, varsinkin jos se on aloitettu tuolla yllä linkatulla lomakkeella.)

Niin ja joo, koko saitti on muuttumassa suhteellisen pian, ainakin ennen mätäkuun loppua. Sisältö ja muoto erotetaan toisistaan, muututaan responsiiviseksi yms.jne. - eli mitenkähän siinä vaiheessa toimii tuo "tämä lomake"...

*Edit 30.8.2014: Mätäkuu on päättynyt ja sen myötä myös mätäkuun tarjous.*
