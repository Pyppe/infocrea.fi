---
layout: post
title: "Viikon striimeissä esineiden ja kaiken internetiä"
date: 2013-03-24 10:29
categories: general
excerpt: |
  <p>Viikon 12 striimauksistani muodostui poikkeuksellisen mielenkiintoinen, ajattelenpa sitten pienesti ja henkilökohtaisesti ihan vain striimaustekniikan kannalta tai isomminkin vaikka journalismin, yhteis- ja ihmiskunnan kannalta.</p><p>Aloitetaanpa tiistaista, jolloin <a href="https://www.jyu.fi/hum/laitokset/viesti/tutk_julk/tutkimushankkeet/ubi">Ubiikki uutismediassa</a> -tutkimushankkeen tutkijat esittelivät Sokos Hotel Pasilassa kaksivuotisen tutkimuksensa tuloksia <a href="http://www.hermia.fi/ubicom-sulautettu-tietotekniikka/ubiikkiteknologian-suuri-haaste-/">työpajassa</a>, jonka tarkoituksena oli mm. löytää "uusia keinoja innovaatioviestinnän ja -journalismin ajankohtaisiin ongelmiin". Keskustelevaan, iltapäivän mittaiseen työpajaan kutsuttiin "enintään 30 innovaatioista kiinnostunutta toimittajaa tai viestinnän ammattilaista".</p><p>Yksi ongelma näkyi heti työpajapaikalle saapuessani: voileipiä oli tarjolla huomattavasti enemmän kuin oli syöjiä. Ubiikkiteknologiat ja -yhteiskunta ja niistä kertovat jutut taitavat kuulua journalistien mielestä kategoriaan EVVK.</p>
---
<p>Viikon 12 striimauksistani muodostui poikkeuksellisen mielenkiintoinen, ajattelenpa sitten pienesti ja henkilökohtaisesti ihan vain striimaustekniikan kannalta tai isomminkin vaikka journalismin, yhteis- ja ihmiskunnan kannalta.</p><p>Aloitetaanpa tiistaista, jolloin <a href="https://www.jyu.fi/hum/laitokset/viesti/tutk_julk/tutkimushankkeet/ubi">Ubiikki uutismediassa</a> -tutkimushankkeen tutkijat esittelivät Sokos Hotel Pasilassa kaksivuotisen tutkimuksensa tuloksia <a href="http://www.hermia.fi/ubicom-sulautettu-tietotekniikka/ubiikkiteknologian-suuri-haaste-/">työpajassa</a>, jonka tarkoituksena oli mm. löytää "uusia keinoja innovaatioviestinnän ja -journalismin ajankohtaisiin ongelmiin". Keskustelevaan, iltapäivän mittaiseen työpajaan kutsuttiin "enintään 30 innovaatioista kiinnostunutta toimittajaa tai viestinnän ammattilaista".</p><p>Yksi ongelma näkyi heti työpajapaikalle saapuessani: voileipiä oli tarjolla huomattavasti enemmän kuin oli syöjiä. Ubiikkiteknologiat ja -yhteiskunta ja niistä kertovat jutut taitavat kuulua journalistien mielestä kategoriaan EVVK.</p><p>(No tuo ei ollut reilua; toimittajat eivät tietenkään ehtineet keskellä työpäivää istuksimaan johonkin seminaariin, kun juustohöylätyissä toimituksissa on liian kiire pikaeditoida tiedotteista ja muusta mediasta lainattua lyhyttavaraa ja kehittää niihin klikkauksia houkuttelevia otsikoita.)</p><p>Kysyin esiintyjiltä luvan striimata, ja sain. Joten ubiikisti ja ad hod pistin Samsung Galaxy S3 4G -kännykkäni pöytäkolmijalkaan ja pistin menemään striimiä <a href="http://new.livestream.com/Infocrea-fi/AdHoc-2013-03">Ad Hoc -kanavalleni</a>. Kaikki esitykset löytyvät sieltä, tähän alle upotan vain <strong>Jari Kaivo-ojan</strong> "Ubiikkiteknologioiden aiheuttama murros ja sen vaikutukset mediaan, viestintään ja journalismiin" -otsikkoisen puheenvuoron:</p><p><iframe src="http://new.livestream.com/accounts/190565/events/1933471/videos/14231620/player?autoPlay=false&amp;height=450&amp;mute=false&amp;width=800" width="800" height="450" frameborder="0" scrolling="no"></iframe></p><p></p><p>Keskiviikkona ja torstaina olin isompien näyttämöiden äärellä eli striimaamassa Helsingin Messukeskuksessa järjestetyssä ICTexpo 2013:ssa <a href="http://www.ttlry.fi/ttl-60-v/ttl-ictexpossa-tuottava-ict">Tietotekniikan Liiton "Tuottava ICT" -lavan</a> esityksiä.</p><p>Itse ehdin kuvata/striimata kahta viimeistä lukuunottamatta <a href="https://new.livestream.com/ITstriimIT/Tuottava-ICT">kaikki mielenkiintoiset esitykset</a>, joista blogiotsikkoni velvoittamana ja ubiikkiteemaa jatkaakseni upotan tähän alle Ciscon <strong>Esa Korvenmaan&nbsp;</strong>"kaiken internetiä" ja sen bisnesmahdollisuuksia käsitelleen alustuksen:</p><p><iframe src="http://new.livestream.com/accounts/2914987/events/1960359/videos/14288732/player?autoPlay=false&amp;height=450&amp;mute=false&amp;width=800" width="800" height="450" frameborder="0" scrolling="no"></iframe></p><p></p><p>Striimausteknologiamielessä Messukeskus ei ollut kovin mielenkiintoinen, mitä nyt ensimmäisen esityksen reaaliaikainen striimaus meni jonkun yhteyspätkimisen takia ns. kiville. Lopuissa homma sitten toimi kuin junan vessa. (No, kamerani XLR:ään olisi kyllä teknisesti laadukkaampaakin audiota mieluusti saanut tulla.)</p><p>Viikon 12 viimeinen striimaus sitten olikin taas striimaustekniikkaakin ajatellen jännittävä:&nbsp;<a href="http://www.digital-identity.com/">Digital Identity Solutions Europen</a> DISE talviseminaari 2013:n toinen päivä eli perjantai Tahkolla.</p><p>Etukäteen olin saanut Sokos Hotel Tahkovuorelta tietää, että hotellin puolesta on käytettävissä vain vieras-wlan, jonka takana on säälittävä 10/10 -nettiyhteys. Moisen varassa en olisi lähtenyt striimiä edes yrittämään, mutta kun hotellin ict-tuen ja Elisan kuuluvuuskartan mukaan Tahkon alueella löytyy 4G/LTE -kenttä niin olin päättänyt lähteä ihan vain vaikka kokeilemaan Telewellin 4G/LTE-tikun, tasoantennin ja -reitittimen komboani ja Saunalahden 4G-liittymääni striimauksessa.&nbsp;</p><p>Ja olihan se kiva huomata, että tällä laitteistolla sain <a href="https://new.livestream.com/ITstriimIT/DISE-talviseminaari-2013">päivän kaikki esitykset nettiin hd-luokan striiminä</a>, jota hotellin yhteydet eivät aina jaksaneet siirtää läppärilleni katsottavaksi.&nbsp;</p><p>Tähän alle upotan edelleen IoT (internet of things) ja -ubiikkiteemassa pysyäkseni vain Finnetin <strong>Jarmo Matilaisen</strong> "Esineiden internetin", sillä se oli tietoliikennetekniikkaakin ajatellen poikkeuksellisen symbolinen: Matilainen puhui esityksensä kalvot etänä mobiiliyhteyden yli - ja kalvot ja Matilaisen puhe siis striimattiin hd:nä samaan aikaan niinikään mobiilidatateknologialla New Yorkin Manhattanilla sijaitsevaan konesaliin ja edelleen globaaliin nettiin:&nbsp;</p><p><iframe src="http://new.livestream.com/accounts/2914987/events/1941332/videos/14469236/player?autoPlay=false&amp;height=450&amp;mute=false&amp;width=800" width="800" height="450" frameborder="0" scrolling="no"></iframe></p><p>&nbsp;</p>