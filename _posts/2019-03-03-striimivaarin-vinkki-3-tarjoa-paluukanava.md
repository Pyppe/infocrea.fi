---
layout: post
title: "#Striimivaari-vinkki #3: tarjoa paluukanava"
date: 2019-03-03T15:15:01+0200
---

Jos tapahtuma tarjotaan livenä seurattavaksi muuallakin kuin tapahtumapaikalla, saattaa olla paikallaan tarjota liven seuraajille myös mahdollisuus vuorovaikutukseen, ns. paluukanava. Seuraavassa muutama #Striimivaari®:n hajatelma aiheesta.<!--more-->

Ensimmäiseksi #striimivaari:n mieleen striimin paluukanavana tulee striimialustan oma keskusteluratkaisu - toimii riippumatta siitä onko striimi julkinen vai pienemmälle piirille rajattu.

Esimerkiksi Etelä-Suomen aluhallintovirasto käytti helmikuussa [ulkomaisen työvoiman käyttö ja tilaajavastuulaki -infotilaisuuden](https://www.tyosuojelu.fi/tietoa-meista/ajankohtaista/info-ulkomaisen-tyovoiman-kaytosta-ja-tilaajavastuulaista-14.2.2019) Livestream.com-striimisivun chattia paluukanavana erittäin tehokkaasti.

Chatissa esitettyjä kysymyksiä ja kommentteja seurasi ja niihin reagoi useampikin asiantuntija AVIsta ja niitä nostettiin esille myös esitysten yhteydessä. Kaikkiaan 2,5-tuntisen striimin aikana chattiin kertyi yli 200 kysymystä ja vastausta.

Ehkä yleisin “paluukanava” mitä erilaisimmissa tapahtumissa, striimattiiin niitä tai vaikka ei striimattaisikaan, on Twitter ja tilaisuuden oma aihetunniste eli [#hashtag](https://fi.wikipedia.org/wiki/Aihetunniste). Myös em. AVI-tilaisuudessa yleisölle kerrottiin hashtagit, ainakin ko. tilaisuuden lisäksi yleisemminkin käytössä olevat [#tilaajavastuu](https://twitter.com/search?f=tweets&vertical=default&q=%23tilaajavastuu&src=typd) ja #harmaatalous - mutta tapahtuman striimin varsinainen paluukanava siis oli striimin chat. 

Jos tilaisuudelle on määritelty hashtag ja paikallaolevaa yleisöä on jopa kannustettu sitä käyttämään, niin järjestäjien kannattanee itsekin seurata, mitä hashtagin “alla” tapahtuu. Ja tarpeen mukaan ehkä joskus reagoidakin…

Twitter-hashtageista tuli mieleen: jos niitä kerran käyttää, niin näppärän ja näyttävän analyysin niistä saa [@PinnallaFi](https://twitter.com/PinnallaFI)-palvelun avulla. Ja jos haluaa palvelun jalostettua räätälöintiä (kuten YLE hiljattaiseen puoluejohtajien tekoälypaneelinsa Areena-striimin yhteyteen), niin [sitäkin on tarjolla](https://www.pyppe.fi/blogi/2019/02/sosiaalisen-median-raataloidyt-seurantapalvelut/).

Muutamassa #Striimivaari®:n striimassa tilaisuudessa on vuosien saatossa ollut käytössä myös varsin kokonaisvaltainen paluukanavapalvelu eli suomalaisen [Prospectum Oy](https://prospectum.fi/):n [Viestiseinä](https://viestiseina.fi), jolla sekä etä- että läsnäyleisö pääsee mukaan myös vaikka ikiwanhan kännykän tekstiviesteillä.

Vuosien saatossa mitä erilaisimpien asiakkaiden mitä erilaisimmissa tilaisuuksissa on käytetty muitakin paluukanavapalveluja kuin yllä mainittu Viestiseinä.

Turhan suuressa osassa tilaisuuksia ([imho](https://fi.wiktionary.org/wiki/IMHO)) kuitenkin puuttuu paluukanava-ajattelu kokonaan - vaikka tilaisuudelle olisikin mm. määritelty ihan oma hashtag.
