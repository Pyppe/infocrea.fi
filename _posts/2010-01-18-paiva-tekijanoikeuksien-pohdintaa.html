---
layout: post
title: "Päivä tekijänoikeuksien pohdintaa"
date: 2010-01-18 19:09
categories: general
excerpt: |
  <p>Vietin tämän päivän av-tuottajille ja sellaiseksi aikoville suunnatulla tekijänoikeuskurssilla, joka jatkuu toisella päivällä parin viikon päästä.</p>
  <p>Tarkkaavaisen kuuntelun ohessa avauduin tekijänoikeusaiheesta melko yleisellä tasolla myös Qaikussa, jossa syntyi hieman <a href="http://www.qaiku.com/go/5fe9/">keskusteluakin</a>.</p>
---
<p>Vietin tämän päivän av-tuottajille ja sellaiseksi aikoville suunnatulla tekijänoikeuskurssilla, joka jatkuu toisella päivällä parin viikon päästä.</p>
<p>Tarkkaavaisen kuuntelun ohessa avauduin tekijänoikeusaiheesta melko yleisellä tasolla myös Qaikussa, jossa syntyi hieman <a href="http://www.qaiku.com/go/5fe9/">keskusteluakin</a>.</p>
<p>Summa summarum siitä kurssista: tekijän- ja muitakin oikeuksia esimerkiksi nettiin yleisön saataville pistettävää videota ajatellen voi olla yllättävän suurella joukolla. Eli tuottajan kannattaa varata ihan kunnolla hyllytilaa sopimuspapereiden arkistointia varten...</p>
<p>Pienenä nyanssina näin tietokoneyhteiskunta-aikana jäi mietityttämään automaattien, esimerkiksi tietokoneohjelmien luomat teokset ja niiden mahdolliset tekijänoikeudet. Joten kysäisin Facebookissa kuvista musiikkia tekevän ohjelmiston kehittäjä <a href="http://grohn.blogit.uusisuomi.fi/">Lauri Gröhniltä</a>, josko tekijänoikeusasiat ovat tulleet vastaan ja jos, niin miten.&nbsp;</p>
<p>Lauri Gröhn vastasi: "Hyvä kysymys, jonka olen esittänyt vuosien varrella yli 10 tekijänoikeuksista kiinnostuneelle juristille. Vastaukset vaihtelevat laidasta laitaan. Softani ei pääse Suomen säveltäjien eikä Teoston jäseneksi! Myös se, onko kuvan tekijällä oikeuksia syntyvään musiikkiin on epäselvä. <span class="text_exposed_show">Teoskynnys on taatusti ylitetty, koska yhtä teoksista imuroitiin vuonnas 2008 yli 100000 kertaa ja tällä hetkellä teosta RAIN imuroidaan 25000 kertaa kuukaudessa. Eniten imuroidaan Kiinasta."</span></p>