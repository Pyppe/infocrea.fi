---
layout: post
title: "Aurankärki upposi videosarkaan"
date: 2010-09-29T12:29:49+03:00
categories: general
---
<p>Vietin eilen iltapäivän Mobile Mondayn <a href="http://www.mobilemonday.net/summit2010">10-vuotisjuhlatapahtumien</a> sarjaan kuuluvassa seminaarissa Aalto Design Factoryssa. Videoin tilaisuutta muistikortille Sanyo Xacti HD2000 -digivideokameralla ja myös koemielessä striimailin <a href="http://bambuser.com/channel/jal">suoraan nettiin</a> N900:n uudella Bambuser-clientilla.</p>
<!--more-->
<div class="flex-video narrow">
  <iframe src="https://embed.bambuser.com/broadcast/1049026" width="320" height="276" frameborder="0"></iframe>
</div>
<p>Itse asiassa olin <a href="http://twitter.com/#!/search/%23mmsummit">#mmsummit</a> -touhuissa mukana jo maanantai-iltana Kaarle XII:ssa, mutta sieltä striimit jäivät hämärien ja hälyisten olosuhteiden vuoksi <strong>Risto Siilasmaan</strong> <a href="http://bambuser.com/channel/jal/broadcast/1047346">yrittäjien pompottamiseen</a> ja Call Girlsien viehkoon <a href="http://bambuser.com/channel/jal/broadcast/1047492">lauluesitykseen</a> (jonka esityksen sen koommin visuaalinen kuin audioviehkouskaan ei 3g-yhteyden yli jaksaneella clientin minimilaadulla striimatulla videolla kyllä juurikaan välity).</p>
<p>Kirjoittelin Mobile Mondayn Suomen tapahtumista - kansainvälinen osanottajajoukko jatkoi illalla vielä lautalle ja täksi päiväksi Tallinnaan - tänä aamuna <em><strong><a href="http://www.tietoviikko.fi/kaikki_uutiset/article508199.ece">Tietoviikossa</a></strong></em> ilmestyneen jutunkin, jossa on kuvituksena ensimmäinen ns. oikeassa mediassa julkaistu videotuotokseni:-), sillä hd- vaikka toki vain harrastelijavideokameralla kuvattu.</p>
<p>Lisäksi jutussa on linkki Mobile Monday- ja Forum Nokia -konkari <strong>Lauri Hirvosen</strong> pikahaastatteluun, joka on sentään kuvattu kännykällä eli N900:lla. (Ja sen huomaa äänestä; Nokian pääkonttorin edessä oli kovin tuulista eikä N900:aan saa kiinni mikrofonia tuulisuojineen.)</p>
{% youtube am45QP_k00A %}
<p>Lisää videosaran kyntämistä tietotekniikkapelloilla seuraa kiihtyvään tahtiin omien laitteiden ja rutiinien tuunaaamisen myötä. Ja kvanttihyppäystä laatuun on luvassa, kun yhteistyökuviot kumppaneiden kanssa saadaan niinikään viritetyksi kohdalleen.</p>
