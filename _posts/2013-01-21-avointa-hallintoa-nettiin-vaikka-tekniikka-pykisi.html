---
layout: post
title: "Avointa hallintoa nettiin vaikka tekniikka pykisi"
date: 2013-01-21T15:53:44+02:00
categories: general
---
{% include postImage.html path="/files/Henna-Virkkunen.jpg" css="rightSideContent" %}
<p>Viime viikon lopuksi perjantai-iltapäivänä oli tarkoitus striimata suorana nettiin VM:n "<a href="http://www.avoinhallinto.fi">Avoin hallinto</a> NYT" -työseminaari Hotelli Arthurin juhlasalista. Ministeriavausta ja vaikka mitä tärkeää &amp; juhlavaa (ainakin salin puitteissa - siis tuota <a href="http://www.flickr.com/photos/jarmolahti/8391474969/in/set-72157632553373070">juhlavuutta</a>).</p>
<p>Etukäteen olin varmistanut, että löytyy kiinteä striimiin riittävä nettiyhteys DHCP:llä eli kaiken piti olla ok. Paikalla sitten selvisi, että kiinteä ja DHCP kyllä, mutta lisäksi pitää antaa tunnus ja salasana. No sehän ei käyttämälläni Livestream Broadcasterilla onnistu.</p>
<p>Hiukka kiireellä - ministeri Virkkusen avaus pian alkamassa - Arthurin konferenssitukihenkilö lähti selvittämään käsin annettavia IP-osoitteita, että voisin ne Broadcasterin minimalistisin IO-keinoin tökötellä sille. IP-osoitesetti (DNS1 ja -2, subnet mask, gateway ja varsinaisia IP-osoitteita, tiedätte kyllä) löytyikin - mutta eipä lähtenyt yhteys niilläkään toimimaan.</p>
<!--more-->
<p>Joten pikapäätös: Livestream-saitille tiedote, että suora lähetys peruttu yhteysongelmien takia ja että linkki tallenteisiin löytyy tilaisuuden jälkeen. Ja eikun videota kortille talteen. Rec-napin painallus rimaa hipoen ennen tapahtuman varsinaista alkua.</p>
<p>Kahvitauon aikana konferenssituki tuli kertomaan, että manuaalisesti annetuilla IP-osoitteilla striimi ei toiminut siksi, että joku piuha oli siinä vaiheessa vielä Arthurin salikytkennöissä väärin. Koska oli kuitenkin jo päästy ryhmätyövaiheeseen asti, ei striimiä enää tuossa vaiheessa kannattanut aloittaa.</p>
<p>Summa summarum: <a href="https://new.livestream.com/Infocrea-fi/avoinhallinto-2013-01-18">Livestreamin tapahtumasivulta</a> ei löydy kuin linkit Vimeo-videopalvelun <a href="https://vimeo.com/album/2224700">"Avoinhallinto NYT 18.1.2013"</a> -albumiin ja <a href="http://www.flickr.com/photos/jarmolahti/sets/72157632553373070/show/">Flickr-valokuvasettiin</a>, jonka huvikseni napsin ryhmätyövaiheen aikana.</p>
<p>(Vimeo-albumista työseminaarin kaikkien osuuksien videoinnit löytyivät rimaa hipoen perjantain puolella.)</p>
<hr />
<p>Opetus? Koska striimaus ei onnistunut, niin opin paikka oli ainakin sillä saralla. Mm. se, että verbin "olettaa" englanninkielinen muoto "assume" pitää sisällään viisauden jyvän: olettaminen tekee aasin (ass) sekä sinusta (u, you) että minusta (me). Ja että aina kannattaa testata etukäteen.</p>