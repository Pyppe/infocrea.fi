---
layout: post
title: "Striimivaarin nettiyhteyssalkku"
date: 2018-10-29T20:17:20+0200
---

Striimausyhteyksien varmistamiseksi #striimivaari (no, Infocrea Oy) on hankkinut [LiveU Solo](https://gosolo.tv/) -enkooderin, joka pystyy siirtämään livevideota neljää eri nettiyhteyttä käyttäen. Tapahtumapaikkojen kiinteän ja/tai wifi-yhteyden rinnalla varmistuksena olisi nyt mahdollista hyödyntää myös matkapuhelinverkkoja.<!--more-->

Lisäksi on hankittu pääkaupunkiseudulla vaikuttavien kolmen suurimman suomalaisen mobiiliverkko-operaattorin 4G-SIMmejä sekä nopeita [suomalaisen valmistajan](https://telewell.fi/fi) “tehomokkuloita”. Kolmen operaattorin, koska eri paikoissa eri operaattoreiden kentät voivat olla eritehoisia.

Yhden operaattorin SIM ei kuitenkaan toiminut hankituissa “tehomokkuloissa” lainkaan, eikä ratkaisua löytynyt mokkulan valmistajan eikä LiveU:nkaan kanssa ongelmaa taklattaessa.

Kyseinen operaattori ei (tietenkään) myöntänyt, että vika voisi olla sen SIMmissä. Ei, vaikka kahden muun operaattorin SIMmit toimivat samoissa mokkuloissa, ja mokkulat LiveU:n enkooderin kanssa. Jäisivätkö 4G-nettiyhteysmahdollisuudet kolmen sijasta kahteen?

Koska operaattori perusteli 4G-SIMminsä viattomuutta sillä, että se toimii sen omissa päätelaitteissa, päätettiin lopulta kokeilla toimiiko joku niistä LiveU:n enkooderin kanssa. Ja bingo: kokeillun [modeemi-reititin -laitteen](https://kauppa4.dna.fi/DNA-Open/Nettiyhteydet-ja-laitteet/Modeemit-ja-mokkulat/DNA-Kotimokkula-4G%2B-WLAN-B715/p/QM00011) niin ethernet- kuin wifi-yhteyskin toimivat LiveU:n kanssa.

Loppu hyvin, kaikki hyvin: #striimivaarin yhteyssalkusta löytyy nyt erittäin kattava yhteyspaletti tapahtumapaikkojen omien yhteyksien rinnalle, niitä varmistamaan. Ja tarvittaessa vahva striimiyhteys myös suomalaisen [hi-tech-startupin](https://cloudstreet.co/) upload-kaistanvarmennuksineen hoituu salkun sisällöllä ilman muita yhteyksiäkin.

{% flickr_embed https://www.flickr.com/photos/jarmolahti/45620231891 %}
