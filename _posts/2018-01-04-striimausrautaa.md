---
layout: post
title: "Striimausrautaa"
date: 2018-01-04T23:14:50+0200
---
Kirjoitin LinkedIniin kohta kaksi vuotta sitten (silloin kun "kolmella pointilla" oli vielä jokin oma [sivumerkityksensä](https://www.verkkouutiset.fi/tama-on-stubbin-kolmen-pointin-salaisuus-22768/):-) [blogauksen](https://www.linkedin.com/pulse/laadukkaan-livestriimin-kolme-pointtia-jarmo-lahti/), jonka asiaa tuoreutan nyt tänne. Allaolevaa kuvasettiä striimausraudasta aasinsiltana käyttäen kokemuksia ja näkemyksiä... striimausraudasta eli -laitteista (ja kenties joskus jotain "isompaakin" niiden "inspiroimana").

{% flickr_embed https://www.flickr.com/photos/jarmolahti/albums/72157664345052378 %}<!--more-->

Ylläolevassa kuvasetissä on oman keikkasortimenttini sisällöstä vain pieni osuus eli ne laitteet, joiden kautta pääsee luontevasti alleviivaamaan striimauksen kolmea pääpointtia: **kuva**, **ääni** ja **nettiyhteys**.

Ensimmäisessä kuvassa on kamera, tarkalleen ottaen [Canon XA-25](https://www.canon.fi/for_home/product_finder/camcorders/professional/xa25/). Se liittyy tietenkin kuvaan ja toki jonkin verran myös ääneen.

*(Linkitän mainittujen tuotteiden mahdollisimman originaaliin ja mielellään suomenkieliseen sivuun, mutta mitään kaupallista sivujuonnetta markkinointi- tms. -mielessä ei ole eikä kukaan maksa mitään ainakaan tänne päin:-)*

Aloitin striimaukset pikku hiljaa loppukesällä 2012 ja niitä aikoja somekaveri-valokuvaaja [**Peter Forsgård**](http://peterforsgard.squarespace.com/) tuli jossain vinkanneeksi Canonin uudesta semipro-kamera [Canon XA-10](https://www.canon.fi/for_home/product_finder/camcorders/professional/xa10/specification.aspx):stä, jonka sitten ostinkin ja joka oli pitkään ainoa striimauskamerani.

- Seuraavaksi arvelen päivittäväni tätä blogausta joillakin kameroista lähtevillä huomioilla/ajatuksilla, jotka selkeästi liittyvät striimaukseen. 


* * * 

*Tämä "slowblogaus" on aloitettu 4.1.2018 illansuussa. Sitä päivitetään ehkä päivittäin pienissä erissä fiilisten ja mieleenjuolahdusten mukaan. Tuorein päivitys on tehty 6.1.2018 klo 12:01.*

