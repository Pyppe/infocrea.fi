---
layout: post
title: "Striimivaarin vinkki #2"
date: 2019-02-10T17:48:34+0200
---

Itse asiassa tämä vinkki tuli annetuksi jo "sarjan" [avausblogauksen](/blogi/2019/01/striimivaari-vinkkailee/) PS-osiossa. Mutta koska vinkki on oikeasti arvokas, niin tehdäänpä aiheesta ihan oma blogauksensa sarjan toiseksi osaksi. Aihe on esitysdiojen esittäminen kunnollisesti eli niin, että pointtaukset todella näkyvät - ja salissa olevan yleisön lisäksi myös striimin seuraajille.<!--more-->

Monesti diat otetaan striimiin suoraan esityksiä pyörittävän läppäriltä ns. "piuhaa pitkin". Ja monesti esittäjä näyttää kalvolta pointattavia kohtia laserosoittimella. Punainen laserpiste näkyy jotenkuten saliyleisölle, mutta striimiinhän se ei siirry lainkaan.

Joku toinen voi näyttää kalvon yksityiskohtia läppärin kursorin avulla. Tällöin informaatio siirtyy kyllä myös striimiin, mutta peruskursori on näytöllä varsin huomaamaton.

Tätä tilannetta korjaa aivan oivallisesti ainakin yksi esityskaukosäädin eli [Logitech Spotlight](https://www.logitech.com/fi-fi/product/spotlight-presentation-remote). (Josta [blogasin](/blogi/2018/04/screeniosoittelut-nakymaan/) ensimmäisen kerran huhtikuussa 2018.)

Tähän vinkkiblogaukseen en siksikään juuri teksti enää lisää. Mitä nyt alleviivaan sitä, että Spotlight on kaukosäädin. Ei siis tarvitse kököttää sen läppärin takana. Mutta videointia ajatellen: ei sinne kirkkaan screenin eteenkään tarvitse mennä:-)

Jos haluat kokeilla Spotlightia, niin #Striimivaari®:n toteuttamissa striimauksissa se niin haluttaessa onnistuu. (Toivottavasti muistat kokeilun jälkeen palauttaa sen:-)

Pistin pari kuvaa Logitech Finlandin ja/tai sen viestintää Suomessa hoitavan [Visionist](https://visionist.fi/)in [**Jiri Koivuniemen**](https://www.linkedin.com/in/jirikoivuniemi/) sponssaamasta Spotlightista ja sillä tehostetuista osoitteluista Flickr-kansioon (alla). (Pummasin Spotlightin sponssina, kun itse ostamani ilmeisesti meni vanhan "studiorepun" mukana roskiin jokunen aika sitten...)

{% flickr_embed https://www.flickr.com/photos/jarmolahti/albums/72157706689543974  %}