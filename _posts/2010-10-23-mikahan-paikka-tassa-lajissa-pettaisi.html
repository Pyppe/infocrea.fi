---
layout: post
title: "Mikähän paikka tässä lajissa pettäisi"
date: 2010-10-23T00:46:40+03:00
categories: general
---
<p>Olen kesän ja syksyn aikana raportoinut Qaikun <a href="http://www.qaiku.com/channels/show/voimatreeni/">#voimatreeni</a> -kanavalla kuntosali"treenin" esiinkaivamista vanhoista ja vähän uudemmistakin vaivoista, joiden takia parhaillaan on harkinnassa itselleni täysin uuden lajin eli kahvakuulaharjoittelun aloittaminen. Tai ainakin kokeilu.</p>
<p>Torstaina <a href="http://www.tietoviikko.fi/kaikki_uutiset/article522583.ece">Slushista</a> Kaapelitehtaalta lähtöä tehdessäni huomasin kuitenkin mielenkiintoiselta näyttävän kyltin: "Suomen Avoimet <a href="http://www.aivourheilu.fi/?page_id=24">Aivourheilukisat</a> 2010 kisatoimisto".</p>
<p>Pakko oli käydä pikaisesti vilkaisemassa. Kisakonttorin esittelijättäriltä tulin kysyneeksi, että ei kenelläään ole mitään sitä vastaan, että otan muutaman valokuvan - ja eivätkös he hakeneet paikalle Pää-Aivon eli <strong>Reidar Waseniuksen.</strong> Joka ei tosiaankaan kieltänyt kuvaamasta.</p>
<!--more-->
{% youtube Okr2kKtJCY8 %}
<p>Slushin, <a href="http://www.kaapelitehdas.fi/fi/tapahtumakalenteri/event/3862---alternative-party-2010">Alternative Partyn</a> ja Aivourheilukisojen ajaksi Kaapelitehtaalle on pystytetty aivokuntokeskuksen malli. Niin, ja kisaan voi ilmoittautua paikan päällä, samalla kun tutustuu aivokuntosaliin ja sen oheispalveluihin.</p>
<p>Sen verran tulin muuten itse <a href="http://www.tedxhelsinki.fi/?page_id=127">viime TEDxHelsingissä</a> Reidar Waseniuksen aivobic-jumppaa kokeilleeksi, että voin vinkata: todennäköisesti Mensan jäsenyys tai kova rankkaus shakissa ei anna mitään etua aivourheilukisoissa. Henkistäkään.</p>
<p>Mutta minkähänlaisia vammoja ja minne moisessa lajissa voisi saada...</p>
<p><em>Edit 24.10. 10:05: Tv- ja lehtijuttujen (esim HS s.A15) perusteella Mensa-kyvyistä olisi ehkä kuitenkin ollut apua.</em></p>