---
layout: post
title: "Tarvitaanko Suomessa IT-diktaattoria?"
date: 2010-09-22T17:42:58+03:00
categories: general
---
<p>Istuin maanantaina ja tiistataina eduskunnan Pikkuparlamentissa pidetyssä <a href="http://internetforum.fi/fi">Finnish Internet Forumissa</a> ja kuvasin pikkuisella Sanyo Xacti HD2000 -digivideokamerallani gigatavutolkulla esityksiä, vaikka ne striimattiinkin online nettiin ja ovat tiettävästi tulossa jälkikäteen <a href="http://internetforum.fi/fi/webcast">saitille</a> myös tallenteina katsottavaksi. Kun tänään kuitenkin imutin Pinnaclen videoeditointisoftan kokeiltavaksi ja sillä oli tosi helppo leikata pätkiä videosta ulos, nin pistetään nyt tänne pari pikku palaa katsottavaksi.</p>
<!--more-->
{% youtube ykMi_1yCXcs %}
<p>Kokoomuksen Harri Jaskarin lisäksi "Internet ja lainsäädäntö" -paneelissa oli mukana myös toinen kansanedustaja, keskustan Kyösti Karjula. Hän jakoi seminaarin osanottajille tuntemuksiaan viime kevään karusta tietoturvaherätyksestään.</p>

{% youtube dlXk6BV14mI %}

<p>Molemmat kansanedustajat ovat muuten <a href="http://web.eduskunta.fi/Resource.phx/valiokunnat/valiokunta-tuv01/index.htx?subpage=jasenet&amp;te=tuv01">eduskunnan tulevaisuusvaliokunnan</a> jäseniä, joten Internet Forumiiin osallistuminen oli heille lähestulkoon velvollisuus.</p>
<p>Kotimaisten ongelmien ohella Internet Forumissa puhuttiin myös  nettisensuurista ja sen kiertämisestä. NSN:n Jonne Soinisen alustus  innosti väitöskirjatutkija Niklas Vainion ottamana puheeksi Kiinan, mikä kirvoitti myös Jyrki Kasvin ja Yrjö Länsipuron kommentoimaan.</p>

{% youtube KmbVR2LacYs %}

<p>Itse olin kutsuvierastilaisuudessa 1990-luvun alkupuolella perustetun <a href="http://www.ttlry.fi/yhdistykset/siy/">Suomen Internet-yhdistyksen </a>eli nykyään myös <a href="http://www.isoc.org/">ISOC</a> Finlandin jäsenenä; uskon olevani SIY:n ensimmäisiä ellen ensimmäinen perustajajäsenten jälkeen mukaan tullut.</p>
<p>Oman videokuvailun lisäksi testailin tilaisuudessa myös Infocrea Oy:n pääkaupunkiseudun videotuotantokumppanin kanssa yhteistyön toimivuutta kuvauspuolella.&nbsp; Seuraavaksi eli huomenna katsomme, miten saamme homman sujumaan sutjakoimmin editointipuolella. Uskoni yhteistyön toimivuuteen ja tuloksiin on korkealla, sen verran kovan luokan ammattilainen kumppanini on.</p>
