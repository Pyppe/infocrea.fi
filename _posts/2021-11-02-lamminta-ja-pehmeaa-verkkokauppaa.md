---
layout: post
title: "Lämmintä ja pehmeää verkkokauppaa"
date: 2021-11-02T19:54:37+0200
---

Sen lisäksi että olen Striimivaari®:sta laimentunut tavalliseksi perusvaariksi, olen myös äitini poika. Ja äitini Anja on lastenlasteni isomummo. Ja on sellainen mummo, joka kutoo. (Joidenkin mielestä kuulemma neuloo.) Ja kutoo paljon.

Käydessäni 21. elokuuta moikkaamassa äitiä sain kerrankin lahjaksi kudelman, jolla näin heti olevan käyttöä itsellenikin: **#kännykkälapaset!**<!--more-->

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fjarmo.lahti%2Fposts%2F10158283397537963&show_text=true&width=500" width="500" height="695" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>

Tuohon Facebook-viestiini tarttui etunimikollegani Helsingin Sanomien toimituksesta. Hän halusi samanlaiset ja halusi niistä jopa maksaa. Hänestä tuli syyskuun alkupäivinä ensimmäinen aito **"Anja-isomummon kännykkälapaset"** -asiakas.

Ostaja numero 2 oli kaima-Jarmon Facebook-kaveri, Riihimäen kaupungin viestintäammattilainen, ja hänen ansiostaan on olemassa myös brändi:-) "Anja-isomummon **sienestyslapaset**".

LinkedInissä Anja-isomummon digilapaset innostivat myös mm. VR-junien Mr. Äänenä sekä aivobic-mestarina ja personal brainerina tunnetun **Reidar Waseniuksen** paitsi ostamaan niin itselleen kuin veljelleenkin omat lapaset myös laatimaan suoranaisen [oodin](https://www.linkedin.com/posts/reidar_mummo-kutoo-eik%C3%A4-kudokaan-ihan-mit%C3%A4-tahansa-activity-6854410521471438848-_D2y) kännykkälapasille:-)

Eikä siinä vielä kaikki: Reidar julisti kännykkälapasten ilosanomaa myös Facebookissa:

<iframe src="https://www.facebook.com/plugins/post.php?href=https%3A%2F%2Fwww.facebook.com%2Faivot%2Fposts%2F10161423752341258&show_text=true&width=500" width="500" height="586" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>

Syksyn mittaan on tullut huvin vuoksi sometetuksi Anja-isomummon kännykkälapasista myös Instagramissa ja Twitterissä. Sekä ennen kaikkea Facebookin "Pokemon Go Seniorit" -ryhmässä, mistä on löytynyt useitakin ostajia.

Jossain vaiheessa rakensin #kännykkä-/#digi/#sienestys/#sometus/jne. -lapasille Flick-kuvapalveluun ["digihyllyn"](https://flickr.com/photos/jarmolahti/albums/72157720018663374), jossa sortimentti on suhteellisen helppo pitää esillä ja ajan tasalla. Siellä voi käydä valitsemassa ja varaamassa/ostamassa omansa joko itselle tai lahjaksi:

{% flickr_embed https://flickr.com/photos/jarmolahti/albums/72157720018663374  %}

(Ostettuja kännykkälapasia on siirretty näkymään omassa [albumissaan](https://flickr.com/photos/jarmolahti/albums/72157720035067562).)