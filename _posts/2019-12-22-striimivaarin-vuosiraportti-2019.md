---
layout: post
title: "#Striimivaari®n vuosiraportti 2019"
date: 2019-12-22T16:11:23+0200
---

Aika pian vuoden viimeisen striimikeikan jälkeen kirjoittelin LinkedIniin “seinälleni” lyhyen videon kera:

["Tämän vuoden striimit on todennäköisesti nyt hoidettu, joten tuli muistelluksi vuoden keikkoja. Iloisimmin striimaajan yllätti noin kuukausi sitten SPR:n **Mari Grus** (ja hersyvin nauru taustalla on vapaaehtoisjohtaja **Katja Kuuselan**:-)"](https://www.linkedin.com/posts/jarmolahti_t%C3%A4m%C3%A4n-vuoden-striimit-on-todenn%C3%A4k%C3%B6isesti-activity-6611683910537531392-73l7)
{% youtube HH4XRQPSLak %}

LI-postauksen kirjoitusvaiheessa oli ajatuksena, että jonnekin (varmaan tänne blogiin…) kirjoittelen jossain vaiheessa vähän kattavamman “vuosikertomuksen”. No, kootaanpa tähän nyt sitten jotain hajatelmia.<!--more--> 

Ja tästä se juttu sitten alkaa. Tai yritti 22.12 klo 16:20 alkaa… Eli jatkuu myöhemmin:-). 

*- Ehdin ennen pientä joulukiirespurttia julkaista jutun ylläolevan kaltaisena, ja jopa LInkittää eli siis julkaista LinkedInissä hetkeksi. Siksi en editoi paussia pois tässä jatkossa:*

Pienen joulukiirespurtin jälkeen palasin siis muutaman tunnin jälkeen jatkamaan tätä blogausta. 

Samalla kuitenkin aloin miettiä, että kannattaako nähdä vaivaa: Infocrea-blogia luetaan turhan vähän, vaikka blogauksia somettaisikin, eikä kommenttejakaan tule kuin itseltäni. Kuitenkin vuoden 2019 aikana julkaisin tämä mukaan lukien 15 blogausta.

Omien sisältöjen tuottaja en toki olekaan eli blogi on - tai siis sen pitäisi olla - itselleni "vain" yksi apuväline markkinoinnissa, jonkinlainen areena mm.oman asiantuntemuksen/osaamisen päästä esille. Mutta todellakin: jos areenan katsomossa on vähänlaisesti yleisöä...

Ehkä blogaukset tulee tehdyksi liikaa kieli poskessa? En vain kerta kaikkiaan osaa tai viitsi olla olevinani jotain muuta kuin olen, eli... no, #Striimivaari®.

Joka hoitaa striimin "avaimet käteen" eli varmistelee varmistettavat asiat etukäteen, hoitaa striimin ja muuntaa striimitallenteen/tallenteet striimatun tilaisuuden siistiksi "digitaaliseksi kopioksi" vielä saman päivän aikana. [No nonsense](https://dictionary.cambridge.org/dictionary/english/no-nonsense) eli asialliset hommat hoidetaan, vaikka muuten ei mitenkään [Ellun kanoja](https://urbaanisanakirja.com/word/ellun-kana/) oltaisikaan.

Striimiasiakkaita vuoden varrella alussa mainitun [SPR](https://www.punainenristi.fi/):n lisäksi olivat mm. [Suomen Standardisoimisliitto SFS](https://www.sfs.fi/), [PING Helsinki](https://pinghelsinki.fi/), [Etelä-Suomen aluehallintovirasto](www.avi.fi/web/avi/avi-etela-suomi) (ELY), [Työttömyyskassojen Yhteisjärjestö](https://www.tyj.fi/), [Naisjärjestöjen Keskusliitto](https://www.naisjarjestot.fi/), [Tekniikan Akateemiset TEK](https://www.tek.fi/fi), [GS1 Finland](https://www.gs1.fi/), [Suomalaisten Kemistien Seura](https://suomalaistenkemistienseura.fi/), [Munuais- ja maksaliitto](https://www.muma.fi/), [Vammaisfoorumi](https://vammaisfoorumi.fi), [Kaivosteollisuus ry](https://www.kaivosteollisuus.fi), [Maa- ja metsätalousministeriö](https://mmm.fi), [Kriminaalihuollon tukisäätiö](https://www.krits.fi/), [ProAgria Keskusten Liitto](https://www.proagria.fi/), [Print&Media Publishing Oy](https://pmlehti.fi/), [Zonta International (Suomi)](https://zonta.fi/), [Opetushallitus](https://www.oph.fi), [Yhteiskunnallisten yritysten liitto ARVO ry](https://arvoliitto.fi) ja [Sosiaalipedagogiikan säätiö](https://sosped.fi/)  - suuri osa näistä moneen kertaan, kuten muuten edellistenkin vuosien asiakkaista... Siitä kai voi päätellä, että ovat olleet tyytyväisiä? 

Suhteellisen (ellei jopa suhteettoman) paljon on tullut vuoden 2019 aikanakin roikutuksi somessa, sosiaalisessa mediassa eli jo mainitussa [LinkedIn](https://www.linkedin.com/in/jarmolahti/)issä, [Twitter](https://twitter.com/jarmolahti)issä ja [Facebook](https://www.facebook.com/jarmo.lahti)issa. Vuoden aikana ainakin yritin aktivoitua myös [Instagram](https://www.instagram.com/jarmo_lahti/)issa...

Pitäisiköhän vuodelle 2020 ottaa tavoitteksi, että blogatessa otetaan hieman kieltä pois poskesta, kerrotaan tapahtumien digitalisointiin (siis striimaukseen) liittyviä yleisesti kiinnostavia juttuja - ja roikutaan somessa vähemmän mutta tehokkaammin.

Jos tämän blogauksen sattuu lukemaan joku asiakkaani tai muuten vaan tilaisuuksien striimauksesta kiinnostunut, niin mistä aiheista ja millaisia blogauksia kannattaisi tai suorastaan pitäisi tuottaa? Kerro vaikka [tätä kautta](https://www.infocrea.fi/yhteystiedot/) tai kommenttina tuohon alle...