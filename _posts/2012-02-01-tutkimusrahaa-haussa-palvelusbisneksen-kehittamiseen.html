---
layout: post
title: "Tutkimusrahaa haussa palvelusbisneksen kehittämiseen"
date: 2012-02-01T18:26:00+02:00
categories: general
---
<p>Kävin tänään <a href="http://www.tekes.fi/serve">Tekesin Serve-ohjelman</a> julkisen tutkimuksen haun tiedotustilaisuudessa <a href="http://www.palacekamp.fi/kokoukset_tapahtumat/kamp-kansallissali/">Kansallissalissa</a> Helsingissä, vaikka en olekaan tutkija enkä millään tapaa edusta julkisia tutkimusorganisaatioita. Mutta olenhan sentään veronmaksaja, ja lisäksi koen sisällöntuottaja-freenlancerina olevani palvelualan yrittäjä. Että ehkä minun "oli luvallista" osallistua tilaisuuteen.</p>
<p>Tarjosin järjestäjillekin etukäteen (no, vasta maanantaina) palveluitani: tilaisuuden videointia ja videoiden netittämistä, mutta tarjoukseni oli sellainen että siitä voi kieltäytyä. (Tuo oli viittaus Kummisetään, siis siihen elokuvaan.) Ihan nätisti sanottiin ei-kiitos:-)</p>
<p>Toinen motiivini oli jälleen kerran kokeilla poikani minulle joululahjaksi koodaamaa "QUICKprese" -palvelua, joka synkronoi Flickr-kuvapalvelua hyväksikäyttäen valokuvat ja niiden ottamisen kanssa samaan aikaan tallennetun äänen.</p>
{% include postImage.html path="/files/Auramo-Piiroinen-Paavola.jpg" css="rightSideContent" %}
<p>Kuvassa tilaisuuden isännät - tai siis oikeammin emännät, vasemmalta Serve-ohjelman päällikkö Jaana Auramo (Tekes), asiantuntija Sanna Piiroinen (Tekes) ja Serve-ohjelman koordinaattori Heli Paavola (Ramboll Management Consulting).</p>
<!--more-->
<p>Ja alla linkkeinä vastaavista ja kalvojen valokuvista koostuvat QUICKprese-esitykset:</p>
<ul>
  <li>Heli Paavola: <a href="http://prese.pyppe.fi/prese/10/Tekes-Serve-122012---Heli-Paavola">Serve-ohjelman esittely</a></li>
  <li>Jaana Auramo: <a href="http://prese.pyppe.fi/prese/11/Tekes-Serve-122012---Jaana-Auramo#2">Serven tarina - Katsaus Serven aiempiin tutkimushakuihin ja niiden antiin</a></li>
  <li>Sanna Piiroinen: <a href="http://prese.pyppe.fi/prese/12/Tekes-Serve-122012---Sanna-Piiroinen">Serven 2012 haun teemojen ja arviointikriteerien esittely sekä katsaus Tekesin tuleviin hakuihin</a>.</li>
  <li>Sanna Piiroinen &amp; Jaana Auramo: <a href="http://prese.pyppe.fi/prese/13/Tekes-Serve-122012---Yhteenvetoa">Kysymyksiä, keskustelua ja yhteenveto</a>.</li>
  <p>(Tai noin ohjelmassa luki.)</p>
</ul>
{% include postImage.html path="/files/Canon-ja-Zoom.jpg" css="rightSideContent" %}
<p>"QUICKprese"-esitysten kuvat ja ääni on korjattu talteen Canon PowerShot S95 -digipokkarilla ja Zoom H1 -stereotallentimella, ohessa kuvattuna tapahtumapaikalla Samsung Galaxy SII -androidkännykällä.</p>
<p>Tämä nyt meni vähän otsikon asian ohi koko blogaus. Mutta hei: se asia löytyy noista ylläolevista linkeistä. Ja esitysten "kalvot" tullevat <a href="http://www.tekes.fi/ohjelmat/serve">Serve-ohjelman sivuille</a> lähiaikoina.</p>
<p>Itse olen mukana sellaisessa hankkeessa, jonka erääseen sisältötuotannolliseen palveluosioon voisi hyvinkin sopia tutkimustyyppinen lähestymistapa. Olisi pari kuukautta vielä aikaa...</p>
<hr/>
<p>Kokosin tilaisuudesta "raportin" myös <a href="http://www.qaiku.com/go/ehmv/">Infocrean Qaiku-kanavalle</a>.</p>