---
layout: post
title: "Vlog avattu 360-asteisena"
date: 2016-08-16T19:45:26+0300
---

Kuten muutamasta tuoreimmasta blogauksesta on voinut päätellä, on tullut hankituksi 360- eli "joka puolelle yhtäaikaa kuvaava" kamera, Samsung Gear 360. Tuli myös viime perjantaina käydyksi [#Tubecon16](http://www.tubecon.fi/):ssa (ja kuvatuksi siellä pätkä [360-videota](https://youtu.be/FTl55yrqttE) (eikä sitten juuri muuta tullutkaan siellä tehdyksi)).

Vaan taisi Tubeconilla sentään olla jotain vaikutusta: päätin aloittaa vlogaamisen eli siis videoblogaamisen - ja tietty 360-videoina.<!--more-->

Eli lyhyesti:

{% youtube M6o1rWBUmgM %}

Ja nyt hieman backstagea(-:

Eli noin puolet vlogahduksesta on kuvattu maanantai-iltana, jolloin oli ajatus se myös julkaista. "Käsikirjoitus" oli tällainen:

*"Morjensta. Siinä oli muuten tämän ensimmäisen 360-v-logauksen ns. rento alku.*

*Tuli käydyksi muutama päivä sitten Tubecon16:ssa. Meni siis Tubecon-neitsyys. Ja kuten näissä neitsyydenmenetyksissä kai aika usein, niin kaikki kävi hyvin nopeasti ja vähän jäi tunne että tässäkö tämä oli.*

*No vitsi vitsinä. Ehdin tubeconin aikana havaita nuorta energiaa ja myös nähdä monta vanhempi+lapsi (yksikössä tai monikossa) kombinaatiota, mikä oli omiaan lämmittämään sydäntä. Omat lapseni (30 ja 33 vee pojat) ovat kuitenkin liian vanhoja Tubeconiin ja ensimmäinen ja ainoa lapsenlapseni liian nuori, 9 kuukautta. Joten siis poistuin Hartwall Areenalta ehkä puoli tuntia sisäänpääsyn jälkeen.*

*MUTTA ei se käynti hukkaan mennyt. Päätin että kyllä meikäläisenkin on aika ainakin kokeilla v-loggausta. Ja koska olin ennen Tubeconia ehtinyt viikon leikkiä Samsung Gear 360 -kameralla, niin päätin että se on sitten 360-vloggausta ja tietenkin tubettamalla eli vlog julkaistaan Youtubessa.*

*Ja tässä on nyt nauhoittumassa (eli menossa Gear 360:n sd-kortille) ensimmäinen vähintäänkin muutamasta vlogauksesta. (Ja se on ulkonakin aivan minimaalisen editoinnin jälkeen. Itse asiassa jo nyt, koska kerran katsot sitä.)*

*Samalla kun tämä on lähinnä vain avaus, on se myös kokeilu: miten Gear 360-videolla näkyy Macin näyttö, jos sen tuo aika lähelle kameraa. Eli näin:*

*Tässä on Tubecon16:ssä kuvaamaani 360-videota. Eli kuvaa voi hiirellä pyörittää mihin suuntaan vain. Ja Gear VR -laseilla voi muuten katsella kuvaamiaan videoita tavallaan sisältäpäin:-)*

*No niin, eiköhän tässä ole jo tarpeeksi ensimmäiseen testinomaiseen vlogaukseen. Etenkin kun 360-videoiden siirto Gear 360:n kortilta Samsung Galaxy S7:n kautta on to-del-la hi-das-ta. Ja ainakin Macilla toimien tätä siirtovaihetta ei voi ohittaa, koska Samsungin Mac-tuki on täysin olematonta.*

*Jatkossa aiheet tulevat pyörimään enempi vähempi ict:hen eli tieto- ja viestintätekniikkaan liittyvissä asioissa. Ja mm. striimauksessa. Ja ehkä joskus vähän kävelyyn pohjaavassa kuntoilussa."*

**Maanantai-illan jo alkaessa hämärtyä** siirsin videon Gear 360:sta Samsung Galaxy S7-kännykälle, josta edelleen Smart Swich -apsilla+softalla Macille, missä Final Cut Pro:lla alun ja lopun pikasiistiminen - missä vaiheessa lopulta huomasin, että eihän juttu ollutkaan tallentunut kokonaan. No, tein sitten alusta pienen ["teaserin"](https://youtu.be/uA7A-KdWkTU) ja uploadasin sen YouTubeen ja hieman sometin. Ja tätä kirjoittaessani eli tiistai-iltana se on katsottu jo huikeat 9 kertaa:-)

Tiistaina eli tänään aamupäivällä kuvasin sitten uudelleen sen hävinneen loppuosan tällä "käsikirjoituksella" (hieman toistoa, sorit siitä):

*No niin, kävi siis niin että eilen illalla Gear 360 lopetti tallentamisen tuohon. Joko hipaisin sitä ohjaavaan kännykkään vahingossa väärään paikkaan tai sitten tallenneklipillä on näin toteuttaen 3 minuutin maksimipituus. rtfm…*

*Eli siis uudelleen, ja tallenteen katselun opettamana hieman lähemmäksi kameraa. Kuvaa siis voi hiirellä pyöritellä mihin suuntaan haluaa. Kännykällä katsellen sormella, tai ainakin jossain kännykkää pyörittelemällä. Niin, ja Gear VR -laseilla voi ainakin itse kuvaamiaan videoita katsella niinsanotusti sisältä päin.*

*Muttajoo, eiköhän tässä etenkin yön yli nukuttuna ala ensimmäiseen testinomaiseen vlogaukseen riittävästi tavaraa, etenkin kun joutuu vielä tämän toisenkin klipin siirtämään Gear 360:n sd-kortilta ensin SGS7:lle to-del-la hi-taas-ti. Kun Macilla toimien tätä vaihetta ei voi ohittaa - Samsungin Mac-tuki tässä asiassa on olematonta.*

*Seuraavissa sanotaan nyt mahdollisissa 360vlog:auksissa aiheet tulevat pyörimään tavalla tai toisella ict- eli tieto- ja viestintätekniikkaviritteisissä aiheissa, kuten esim. striimauksissa tai niiden aiheissa. Ja ehkä joskus vähän kävelyyn pohjaavassa kuntoilussa. Sattuneesta syystä.*

**Ja sitten taas** sama hi-das siirto Gear 360:sta SGS7:lle, siitä edelleen Smart Switchillä Macille, pikaeditointi (lähinnä eilisen ja tämänpäiväisen pätkän yhdistäminen) Final Cut Prolla, tallennus mp4:ksi ja 360-metatiedon injektointi siihen mp4:ään ja uploadaus YouTubeen. 