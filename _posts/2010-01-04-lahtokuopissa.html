---
layout: post
title: "Lähtökuopissa..."
date: 2010-01-04T23:32:53+02:00
categories: general
---
<p>Vuodenvaihteen jälkeen kännykkäliittymän 050-5002796 kerryttämät laskut tulevat sitten Infocrea Oy:n osoitteeseen. Eli työsuhde Taloussanomat Oy:n kanssa katkesi silloin lopullisesti. Sitä olikin kestänyt aprillipäivästä 2004 alkaen.</p>
<p>Tai oikeastaan jo maaliskuusta 2000 alkaen, jolloin aloitin silloin vielä Helsinki Median eli nykyisen Sanoma Magazines Finland Oy:n julkaiseman ITviikko-lehden toimittajana. Huhtikuussa 2004 ITviikko siirtyi Taloussanomat Oy:hyn ja siitä tuli eräänlainen Taloussanomien it-liite. Samaan aikaan myös Digitoday.fi siirtyi osaksi Taloussanomia.</p>
<!--more-->
<p>Taloussanomisssa tuli koetuksi mm. paperilehden/lehtien <a href="http://www.sanoma.com/News.aspx?f=2219&d=31643">muuttuminen puhtaasti nettilehdiksi</a> vuodenvaihteessa 2007/2008. Pelkästään <a href="http://www.itviikko.fi/haku/?needle=&author=Jarmo+Lahti&tag=&startDate=4.1.2010&endDate=1.11.1999&ord=o1&submit=Hae">nettilehtijuttuja</a> ehdin Itviikko.fi -lähtöisesti naputella kaiken kaikkiaan monta tuhatta - niiden vain paperilla ilmestyneiden lisäksi.</p>
<p>Mutta aikansa kutakin, sanoi pässi kun päätä leikattiin. Kymmenen vuotta pöytälaatikossa pyörineen yritykseni Infocrea Oy:n kautta on nyt sitten tarkoitus jatkaa ict-viritteisten sisältöpalvelujen ideoinnin ja tuottamisen ihmeellisessä maailmassa.&nbsp; Syksyn aikana jo ehdin mm. vaihtaa pc:n sellaiseksi, että vääntö riittää vaikka videoeditointiiin. Ja kännykänkin kotimaisen mobiilijätin tuoreimpaan lippulaivaan. Olen myös aloittanut osa-aikaisen opiskelun monimediatuottajaksi.</p>
<p>Ensin käydään kuitenkin <a href="http://www.collect.fi/">innovaatiojunalla</a> Oulussa.</p>