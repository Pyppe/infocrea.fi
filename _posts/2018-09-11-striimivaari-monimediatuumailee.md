---
layout: post
title: "Striimivaari moniMEDIAtuumailee"
date: 2018-09-11T15:44:25+0300
---

Kuten [CV](https://www.infocrea.fi/cv/) kertoo, [striimivaari](https://twitter.com/search?f=tweets&vertical=default&q=%23striimivaari&src=typd)n menneisyyden hämäristä löytyy ns. oikeaakin mediaa, eikä siis vain sosiaalista ja audiovisuaalista multimediaa. Siihen liittyen muutama hajatelma.<!--more-->

Muutamankin lehden, niin paperilla kuin webissäkin ilmestyneiden, toimituksissa on siis tullut ideoiduksi, kirjoitetuksi ja tuotetuksi juttuja: niin uutisia kuin reppareitakin eli reportaaseja. Niin toimittajana, toimituspäällikkönä kuin jopa päätoimittajanakin.

Tulipa viime vuosituhannella julkaistuksi jonkin aikaa omaakin lehteä. Ja myös freekkuna eli freelance-toimittajana on jossain vaiheessa juttuja tullut kirjoitetuksi suurempaankin lehtijoukkoon.

Ihan viime vuosina striimivaari on myös hieman viestintäkonsultoinut erästä kotimaista hi tech -teollisuusyritystä: etsinyt juttukulmia ja juttujen sisäänheittoaukkoja, kirjoitellut joskus itsekin tiedotteita ja etsinyt niille potentiaalisimpia läpimenomedioita (eli siis lehtiä) niin koti- kuin ulkomailtakin ko. firman tuote/palvelu-segmentit ja viestinnän kohderyhmät huomioon ottaen.

Kokemusta on siis kertynyt etenkin talous- ja tekniikkajournalistisen viestintäkentän eri kolkilta itse asiassa *aika paljon*.
<center>
*
</center>
Siksipä [striimivaari](https://www.linkedin.com/search/results/content/v2/?keywords=%23striimivaari)a on jo pitkään mietityttänyt, että monestakin striimatusta seminaarista olisi helposti kehittänyt useitakin juttuideoita ajatellen erilaisia ... no, medioita. (Joo joo, media on monikollinen sana, mutta tiedät mitä tarkoitan:-).

Striimeistä/niiden tallenteista olisi niinikään helposti syntynyt myös (video- ja/tai still)kuvitusta ideoinnin tuloksena mahdollisesti syntyviin juttuihin. 

Erään teknologiajournalistien yhdistyksen nettifoorumilla olen joskus vinkannut halustani ideoivasti ja vapaasti jutella aiheen ympärillä, mutta joko vinkkejäni ei ole huomattu tai ymmärretty. Etenkin omia juttuideoita kehittäviltä ja niitä myyviltä freekuilta olisin kuitenkin odottanut vaikka privaviestejä...

Striimaus/tallennuspalvelujani käyttäville yrityksille ja organisaatioille en kuitenkaan vielä ole tainnut näitä ajatuksia mitenkään esittääkään. Mutta jospa jatkossa hieman enemmän ja selvemmin.

Monesta striimatusta tapahtumasta olen myös huomannut, että striimin ja tallenteiden sekä vaikkapa niistä editoitujen pikaklippien hyödyntäminen tapahtumassa promotun asian jälkimarkkinoinnissa - ja varmasti myös -tiedottamisessa - näyttäisi olevan aika kyntämätön pelto...
<center>
*
</center>
Sitä tässä vaan, että jos olet tapahtuman striimausta miettivän yrityksen/organisaation edustaja tai vaikka ideoita etsivä journalisti tai muu sisällöntuottaja. Niin ota [yhteyttä](https://www.infocrea.fi/yhteystiedot/) ja jutellaan yllekirjailluista hajatelmista ideoivasti & vapaasti:-) 