---
layout: post
title: "Pitäisikö heittää Facebook ja Twitter roskiin?"
date: 2014-11-29T11:09:09+0200
---

Nimittäin pitäisi, ainakin jos on [*Kauppalehteä* - tai siis Forresteria -](http://www.kauppalehti.fi/etusivu/vihje+yrityksille+heita+facebook+ja+twitter+roskiin/201411709065) uskominen.<!--more-->

No eipä Infocrea Oy mm. ja lähinnä striimauspalvelujaan ole kummassakaan mainitussa palvelussa normaaleja linkityksiä kummemmin promonnutkaan, että ei tässä markkinointistrategialta pohja sentään pudonnut. - Kuinka olisikaan voinut, kun markkinointistrategiaa ei ole:-).

Kauppalehden jutun lopussa muuten nostetaan vanha kunnon sähköposti ihan mukavasti jalustalle:

"Myöskään usein vanhanaikaiseksi koettua sähköpostia ei tule unohtaa, vaan pitää se keskiössä. Kahden prosentin huomion sijaan sähköpostin kautta voi saavuttaa 90 prosentin tehot"

Samaa sanomaa on kuultu [Drayton Bird Associates Finlandin](http://www.draytonbird.fi/) **Timo Jäppiseltä**, jolta jo ennen kesälomia tuli ostetuksi blogauksiin ja sähköposti"moottoriin" perustuva sisältömarkkinointipaketin "tuotteistus", joka tosin niin konsuntointina kuin ennenkaikkea toteutuksena on vielä toistaiseksi varsin vaiheessa. (Ihan itsestäni riippuvista syistä.)

Vaan nyt ikäänkuin sattuma pökkii sitä asiaa eteenpäin: Ensin [nakittauduin](http://www.infocrea.fi/blogi/2014/11/digitalisointi-antaa-tapahtumalle-uusia-ulottuvuuksia/) kirjoittamaan aiheesta "Tapahtumien digitalisointi" viikon alussa [striimaamani](https://new.livestream.com/ITstriimIT/bisnesdigiopas) *Liiketoiminnan digitalisoinnin oppaan* starttipalalaverin jälkeen, sen innostamana.

Ja nyt siis tämä sosiaaliseen mediaan - Facebookiin tai Twitteriin:-) - linkatun jutun viesti muistutti aiheesta ja antoi myös idean yhdistää kahta asiaa: opasartikkelin ja oman sisältömarkkinoinnin luomista.

Eli jos kiinnostaa lähitulevaisuudessa saada sähköpostiisi rauhalliseen tahtiin tilaisuuksien videosuoratoistoihin eli striimauksiin ja muuhun tapahtumien digitalisointiin liittyviä tieto- ja ideapaketteja tai linkkejä sellaisiin, niin täytä ja lähetä [yhteystietosivulta](http://www.infocrea.fi/yhteystiedot/) viesti "Tietoa tapahtumien digitalisoinnista" -aihevalinnalla.
