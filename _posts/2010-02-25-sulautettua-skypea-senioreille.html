---
layout: post
title: "Sulautettua skypeä senioreille..."
date: 2010-02-25 17:54
categories: general
excerpt: |
  <p>...oli oma ehdotukseni ja teemani, kun Qaikun keskustelujen synnyttämässä tapaamisessa tänään Sitrassa pidettiin chit chattiä, pow wowta tai ihan vain pähkittiin teemalla <a href="http://www.qaiku.com/go/5wxt">"seniorinetti"</a>. (Jossa siis olin ihan oikeasti <a href="http://picasaweb.google.com/personaleu/SeniorNet#5442192741716471954">paikalla</a>.)</p>
  <p>Sellainen sulautettu skype, että sillä vaikka dementoitunutkin vanhus näytössä lapsensa tai lapsenlapsensa kuvaa tökkäämällä rakentaa yhteyden. Tai jos ei sulautettu skype yhteyttä pysty rakentamaan, niin sitä sulautettua skypeä pyörittävä linux- whatever -pc kertoo äänellä vanhukselle, että "Pekka ei nyt pääse vastaamaan, mutta ottaa yhteyttä heti kun pystyy". Ja kun Pekka sitten avaa yhteyden, niin seniorin sulautettu skype kertoo sen kuuluvalla äänellä.</p>
---
<p>...oli oma ehdotukseni ja teemani, kun Qaikun keskustelujen synnyttämässä tapaamisessa tänään Sitrassa pidettiin chit chattiä, pow wowta tai ihan vain pähkittiin teemalla <a href="http://www.qaiku.com/go/5wxt">"seniorinetti"</a>. (Jossa siis olin ihan oikeasti <a href="http://picasaweb.google.com/personaleu/SeniorNet#5442192741716471954">paikalla</a>.)</p>
<p>Sellainen sulautettu skype, että sillä vaikka dementoitunutkin vanhus näytössä lapsensa tai lapsenlapsensa kuvaa tökkäämällä rakentaa yhteyden. Tai jos ei sulautettu skype yhteyttä pysty rakentamaan, niin sitä sulautettua skypeä pyörittävä linux- whatever -pc kertoo äänellä vanhukselle, että "Pekka ei nyt pääse vastaamaan, mutta ottaa yhteyttä heti kun pystyy". Ja kun Pekka sitten avaa yhteyden, niin seniorin sulautettu skype kertoo sen kuuluvalla äänellä.</p>
<p>Sellaisen ratkaisun olisin hankkinut vaikka vähän kalliimmallakin isälleni, joka kesällä 2008 poistui kaikkien pikaviestimien ja sulautettujen sosiaalisten medioiden tavoittamattomiin. Isä ehti asua ennen hiippakunnan vaihtoa espoolaisessa hoivakodissa muutamia kuukausia sen jälkeen, kun itsenäinen asuminen edes kolme kertaa vuorokaudessa käyvien kunnan kotihoitajien turvinkaan ei ollut enää mahdollista.</p>
<p>Vaikka kävinkin isää katsomassa mahdollisimman usein, en kuitenkaaan tarpeeksi usein. Mutta pc:n äärestä olisi päässyt lähes päivittäin - ja useammankin kerran päivässä.</p>
<p>Runsaan tunnin automatkan päässä asuva äitini on vielä täysissä sielun ja mielen voimissa, mutta mitään pc-ohjelmaa ei hänkään enää ala opettelemaan. Mutta jos olisi saatavilla kunnollinen sulautettu senioriskype, hoitaisin hänen asuntoonsa laajakaistayhteyden välittömästi.</p>
<p>No ei sen "skype" tarvitse olla, voihan se olla vaikka "sulautettu ovi-chatti". Mistä tulikin mieleeni, että olisiko se niin vaikeaa kehittää ihan oikeasti vanhuksille sopiva kännykkä. Mikä tarkoittaa edes aikuisten oikeasti selkeää näppämistöä ja näyttöä.</p>
<p>Toivottavasti tänään pidetty talkoopalaveri poikii jatkoa...</p>