---
layout: post
title: "Yksi tälle viikolle luvattu MIT: tuotteistettu palvelu"
date: 2012-01-06 20:33
categories: general
excerpt: |
  <p><img style="float: right;" src="/files/esitysnetitys.png" alt="" width="329" height="336" />Olen jo toista vuotta ollut mukana pienessä keskinäissparrausporukassa <a href="http://www.qaiku.com">Qaikussa</a>: yritämme tsempata toinen toisiamme GTD (<a href="http://en.wikipedia.org/wiki/Getting_Things_Done">Getting Things Done</a>) -menetelmän käyttöönotossa, sisäänajossa ja käytössäpidossa.</p>
  <p>Vaikka GTD ei ehkä vielä sen koommin minulla kuin uskoakseni muillakaan ole kehittynyt henkilökohtaisen tuottavuuden täysin mullistaneeksi elämäntavaksi, on p2p-sparrailu ollut kaikin puolin mielenkiintoista ja opettavaista. Yksi meistä piti aiheesta <a href="http://www.qaiku.com/go/bqjj/">esityksenkin</a> viime kesän SomeTime2011 -tapahtumassa Aalto Design Factoryssa; esityksen <a href="http://bambuser.com/channel/somestage/broadcast/1729653">taltiointi</a> löytyy Bambuser-videopalvelusta.</p>
---
<p><img style="float: right;" src="/files/esitysnetitys.png" alt="" width="329" height="336" />Olen jo toista vuotta ollut mukana pienessä keskinäissparrausporukassa <a href="http://www.qaiku.com">Qaikussa</a>: yritämme tsempata toinen toisiamme GTD (<a href="http://en.wikipedia.org/wiki/Getting_Things_Done">Getting Things Done</a>) -menetelmän käyttöönotossa, sisäänajossa ja käytössäpidossa.</p>
<p>Vaikka GTD ei ehkä vielä sen koommin minulla kuin uskoakseni muillakaan ole kehittynyt henkilökohtaisen tuottavuuden täysin mullistaneeksi elämäntavaksi, on p2p-sparrailu ollut kaikin puolin mielenkiintoista ja opettavaista. Yksi meistä piti aiheesta <a href="http://www.qaiku.com/go/bqjj/">esityksenkin</a> viime kesän SomeTime2011 -tapahtumassa Aalto Design Factoryssa; esityksen <a href="http://bambuser.com/channel/somestage/broadcast/1729653">taltiointi</a> löytyy Bambuser-videopalvelusta.</p>
<p>Otsikon MIT liittyy GTD:hen siten, että Leo Babauta omassa <a href="http://zenhabits.net/zen-to-done-ztd-the-ultimate-simple-productivity-system/">Zen to Done</a> -menetelmässään opastaa omaksumaan GTD:tä pienissä paloissa mm. siten, että kullekin viikolle tai päivälle määritellään muutama <strong>MIT, Most Important Task</strong>.</p>
<p>Tällä viikolla lupasin piirillemme kolme MITsiä, joista yksi oli uusi tuotteistettu Infocrea Oy:n palvelu. Ja kun tätä kirjoittaessani on perjantai-ilta, niin alkaa olla korkea aika vähintäänkin luonnostella se palvelu. Joten asiaan. (Lopultakin.)</p>
<p style="text-align: center;"><strong>* * *</strong></p>
<p>Olen käynyt varsin ahkerasti omasta mielenkiinnosta erilaisissa it- ja/tai innovaatioaiheisissa seminaareissa ja aika usein myös harrastusmentaliteetilla videoinut seminaariesityksiä ja videoita myös netittänyt YouTubeen ja/tai Vimeoon.</p>
<p>Nyt ja tässä kehitän ja tuotteistan tästä toiminnasta palvelun ja annan sille palvelun luonnostelun/kuvauksen jälkeen nimen. Tai jos en keksi hyvää nimeä, pistän alkuun "sorsastuksen" (crowdsourcing) sellaisen löytämiseksi.</p>
<p><strong>Palvelu pähkinänkuoressa:</strong></p>
<p>Infocrea Oy jalostaa yrityksen (tai muun organisaation) asiantuntijan pitämän seminaari- tms. -esityksen - TADAA! - journalistiseksi eli mielenkiintoiseksi monimediaksi!</p>
<p>Itse esitys tallennetaan videoksi, videoinnista tehdään tiivistys/ksiä ja esityksen pohjalta journalistinen (teksti)juttu(ja), jonka/joiden kuvituksena, kuinka ollakaan, on mm. videoupotuksia. Osa monimediaisuutta on myös video- ja juttulinkkien "somettaminen".</p>
<p>Ihan mikä tahansa myynti-diipadaapa ei tietenkään mielenkiintoiseksi journalistiseksi monimediasisällöksi videoinnillakaan muutu ja tällaiseen tarpeeseen en tätä palvelua suuntaakaan - mainostoimistojen kanssa en pyri kilpasille. Oma "genreni" on journalistinen eli uutismainen, reportaasi- tai dokumenttityyppinen kokonaisuus.</p>
<p>Mutta oikeasti mielenkiintoisista ja tärkeistäkin aiheista sitä mielenkiintoa ja esityksen pihviä pitää joskus varsinkin ns. suurta yleisöä varten asiantuntijoiden tietomääristä ja -syvyyksistä hieman journalistiikan keinoin myös ns. kaivaa helpommin havaittavaksi. Tätä varten palveluun sisältyy etu- ja jälkimoduulit: videoitavat haastattelut ennen ja jälkeen itse esitystä.</p>
<p>Mitä palvelun tilaaja sitten saa? No, verkkoon jäävän esityksen, johon ja josta on rakennettu ajallisen pysyvyyden lisäksi muutakin lisäarvoa. Jos kerran esitys on jonnekin tilattu, ja sillä on jotain oikeaa annettavaakin, niin eikö kannattaisi hieman panostaa siihen, että homma myös dokumentoitaisiin ja olisi hyödynnettävissä jatkossakin?</p>
<p><strong>Palvelun nimi?</strong></p>
<p>Esitysnetitys? Kas, tuli ihan lonkalta eikä omana ensireaktiona ihan pas.. pahalta tunnukaan. Itse asiassa sen verran mahdolliselta, että yritänkin crowdsourcata sen kelpaavuutta. Samoin kuin koko palvelun. Ennen isompaa somesorsastusta kokeilen kuitenkin pienellämmällä joukolla eli kahdeksan hengen GTD-sisäpiirillämme... (Hm... Esityswebitys? Tai tarvitseeko tämäntyyppinen palvelu itse asiassa mitään "nimeä"...)</p>
<p>Edit 8.1. 19:40: <strong>Nimestä palkinnoksi palvelun ilmainen testiajo</strong></p>