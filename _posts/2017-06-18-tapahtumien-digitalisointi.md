---
layout: post
title: "Tapahtumien digitalisointi?"
date: 2017-06-18T19:43:08+0300
---

Tämänvuotinen [#Sometime](http://sometime.fi)-tapahtuma oli kahdeksas laatuaan. Kaikkiin edellisiin olen osallistunut ja enimmissä ellen kaikissa olen videoinut ja myös striimannut. #Sometime2017 oli kuitenkin ensimmäinen, jossa tulin itsekin pitäneeksi esityksen. Sen työnimi oli "Tapahtumien striimaus ja muu digitalisointi".<!--more-->

Striimasin (eli digitalisoin) myös Sometime2017:n; [striimi- ja nyt siis tallennesivu](https://livestream.com/Infocrea-fi/sometime2017) on upotettu (embed) alle:

{% livestream http://livestream.com/accounts/190565/events/7209851/player %}

En ole elämäni aikana kovin montaa esitystä itse pitänyt, mutta sekä toimittaja-entisyydessäni että striimaustuottaja-nykyisyydessäni olen kyllä nähnyt niitä **paljon**. Siksi tiesin jo etukäteen, itseni tuntien, että Sometime2017-esitykseni ei todennäköisesti tulisi varsinaisesti veriä seisauttamaan. Ja ehdin kyllä monta kertaa katuakin puhujalupaustani. En kuitenkaan perunut ja alla esitykseni on kuitenkin on vielä erikseen upotettuna: 

{% livestream http://livestream.com/accounts/190565/events/7209851/videos/158354320/player %}

Vaikka olin lupautunut pitämään esityksen jo kuukausia ennen tapahtumaa, en ollut valmistautunut siihen kuin vasta kalkkiviivoilla kokoamalla kuvia [Flickr-kansioksi](https://www.flickr.com/photos/jarmolahti/sets/72157684984719735/):

{% flickr_embed https://www.flickr.com/photos/jarmolahti/sets/72157684984719735 %}

Ja kuvia oli liikaa striimauskilkkeistäni ja liian vähän striimaus-digitalisoinnin esteistä ja hidasteista sekä tapahtumien digitalisoinnin muista näkökulmista (kuin striimaus, siis).

Koska Sometime-yhteisön jäsenillä on tapahtumien digitalisointiin liittyen varmasti keskimääräistä tapahtumankuluttajaa paljon enemmän kokemusta, näkemystä ja ideoita, keksin esitykseen "valmistautumiseni" viimeisellä kalkkiviivalla yrittää heidän (tai kenen tahansa) joukkoistamista aiheen kimpppuun.

Eli loin Google-dokumentin ja jaoin esitykseni lopuksi sen lyhytosoitteen [bit.do/sometime2017-digitalisointi](http://bit.do/sometime2017-digitalisointi).

Runsas vuorokausi Sometime2017:n jälkeen ei ko. dokumenttiin ole kukaan itseäni lukuunottamatta vielä jälkiä jättänyt. Eli saapas nähdä kuinka kenkä kestää:-).

Itse aion toki dokua pikka hiljaa työstää eteenpäin. Sehän onnistuu vaikka älykännykällä mökkilaiturilta (jos vain mökissä on nettiyhteys wifeineen tai mökkialueella hyvä 3/4G-kenttä).