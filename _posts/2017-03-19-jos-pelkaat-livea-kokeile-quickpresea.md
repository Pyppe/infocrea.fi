---
layout: post
title: "Jos &quot;pelkäät&quot; liveä, kokeile Quickpreseä"
date: 2017-03-19T18:41:01+0200
---

[Quickprese](http://quickprese.com/) on palvelu, jonka vanhempi poikani, koodaajawizard Pyry-Samuli "[Pyppe](http://www.pyppe.fi/)" [Lahti](https://www.linkedin.com/in/pyppe/), koodasi minulle joululahjaksi vuosia sitten. Kun olin etsinyt helppoa tapaa synkronoida valokuvat ja niiden ottamisen yhteydessä tallennettu ääni nettiesitykseksi.<!--more-->

Aika monta vuotta Quickprese on pyörinyt melko tyhjää pilvessä. Silloin tällöin olen pistänyt sinne ex tempore joistain seminaareista joitain esityksiä ja joskus taas yrittänyt motivoida Pyppeä koodaamaan siitä ihan oikea kaupallistettava palvelu loppukäyttäjien itse käytettäväksi. Vaan lähinnä tyhjääpä Quickprese on jäänyt pyörimään.

**Vaikka** Quickprese tällaisenaankin on ihan kelpo palvelu eli sillä saa aikaiseksi varsin kivan ja monipuolisen presentaatiotallenteen nopeasti.

Joten yritänpä nyt edes hieman kaupallistaa Quickpreseä, kun kuitenkin maksan pikkaisen siitä että sen varsinainen moottori pyörii Amazonin pilvessä.

Eli: tarjoan korkeintaan tunnin seminaari- tms. -esityksen Quickprese-tallennusta hintaan 150 euroa (+ alv) pääkaupunkiseudulla. Quickprese-esitys on valmiina katsottavaksi (ja vaikka upotettavissa muualle webiin) viimeistään puolen tunnin kuluttua esityksen päättymisestä. Jos kiinnostaa, niin **[ota yhteyttä](http://www.infocrea.fi/yhteystiedot/)**. (Tämä kokeilutarjous on voimassa toukokuun 2017 loppuun sillä varauksella, että tilaisuuden quickpresetys sopii aikatauluuni.)

Tällä hetkellä (19.3.2017) Quickpresessä näkyvät presentaatiot ovat joko kokeita tai kännykällä huonoiltakin paikoilta kuvattuja. Palvelu-quickpreset kuvaan hyvästä paikasta oikealla kameralla ja tarpeen mukaan varustan puhujan vaikka langattomalla mikrofonilla. 

Tuorein varsinainen esitys Quickpresessä on Hannu Tannerin ["Lohkoketjut valmistavassa teollisuudessa"](http://www.quickprese.com/dPrRi1/dtt17-lohkoketjut-tanner-15-3-2017) VTT:n [Digitaalisuus-teollisuus-tulevaisuus –2017 -tilaisuudessa](http://www.vtt.fi/medialle/tapahtumat/dtt2017). On sekin kuvattu kännykällä vähemmän optimaalisesta kuvauspaikasta ja ääni otettu talteen pöydällä olleella pienellä Zoom H1 -audiotallentimella. Antanee kuitenkin kuvaa Quickpresen toiminnasta. 

Hannu Tannerin Quickprese-esitys upotettuna tälle sivulle:

<iframe width="800" height="600" src="https://www.quickprese.com/embed/dPrRi1/dtt17-lohkoketjut-tanner-15-3-2017" frameborder="0" allowfullscreen></iframe>

Alareunan pikkukuvia klikkaamalla voi siirtyä kuuntelemaan ääntä siitä kohtaa esitystä. 

Esitys voidaan linkittää myös alkamaan vaikkapa [halutusta hetkestä](http://www.quickprese.com/dPrRi1/dtt17-lohkoketjut-tanner-15-3-2017?t=2m59s).