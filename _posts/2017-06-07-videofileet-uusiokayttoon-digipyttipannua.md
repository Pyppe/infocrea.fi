---
layout: post
title: "Videofileet uusiokäyttöön - digipyttipannua?"
date: 2017-06-07T21:35:41+0300
---

Sääli jättää hyvät videobitit kertakäytölle. Tämä on pyörinyt monta kertaa mielessä striimikeikan jälkeen. No, valtaosa Infocrea Oy:n toteuttamista [striimeistä](https://livestream.com/Infocrea-fi) toki tuunataan lähes välittömästi striimatun [tapahtuman](https://livestream.com/ITstriimit) jälkeen sen "digitaaliseksi kopioksi", jossa tapahtuman - esimerkiksi seminaarin -esitykset löytyvät otsikoituina "oikean tapahtuman" järjestyksessä siitä samasta striimiosoitteesta. Mutta...<!--more-->

...niitä videofileitä voisi hyödyntää muutenkin: pidemmistä tallennefileistä voisi vaikka etsiä pieniä herkkupaloja, joita voisi käyttää esimerkiksi houkuttelemaan someruuhkasta siihen tuskastuneita lepuuttamaan hermojaan perusteellisemmin haudutettujen tietolihapatojen ääreen.

Infocrean striimauspakettiin kuuluu web-hd-laatuisen striimin palvelintallenteiden lisäksi vielä paljon hd:mmät tallennuslaitteelle ennen striimiin lähtöä otetut backup-kopiot vain (mahdollisten) siirtokustannusten hinnalla ja täysin vapaasti Infocrea Oy:n puolesta käytettäväksi.

Ihan miten vain: joku herkkupätkä sellaisenaan tai ryyditettynä erikseen kuvattavalla lisämateriaalilla ja vaikkapa grafiikalla. Luovuutta ja mielikuvitustakin saa käyttää:-)

Infocrea haluaa lisätä videofileiden uusiokäyttöä tarjoamalla kesä-elokuussa sovituista vuoden 2017 puolella tapahtuvista jo valmiiksi hyvä laatu/hinta-suhteisista "avaimet käteen" -striimauksista ns. kaupan päälle yhden (1) somekäyttöön sopivan pikapalan (max 2 minuuttia) asiakkaan haluamasta kohdasta: yhtenä palana irrotettu otos ja asiakkaan kanssa sovittu otsikkoteksti (jos siis sellainen halutaan).

- Infocrea Oy:n striimauspalvelupaketin kuvausta ja hinnoitteluperusteita löytyy osoitteesta [51.fi/ic-tarjouspohja](http://51.fi/ic-tarjouspohja) 

PS: Hyvä esimerkki striimitallenteen klippien uusiokäytöstä tosi vähällä vaivalla löytyy [täältä](http://tapio.fi/tapio-foresttest-ensiesittelyssa-sertiseriffi-fsc-tapio-harvennuskortti-ja-tapio-maanmuokkauskortti/)
