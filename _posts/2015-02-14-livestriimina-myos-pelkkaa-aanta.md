---
layout: post
title: "Livestriiminä myös pelkkää ääntä"
date: 2015-02-14T19:01:37+0200
---

Tulin viikolla kokeilleeksi audion (siis äänen) pistämistä kännykällä suoraan tapahtumapaikalta nettiin Digitalist Networkin uusi työ -pop-up-tapahtumasta.

Nimittäin kesken tapahtuman muistin, että minullahan on [SoundCloud.com-tunnus](https://soundcloud.com/infocrea-fi) ja kännykässä palvelun käyttöön tarkoitettu [android-sovellus](https://play.google.com/store/apps/details?id=com.soundcloud.android).<!--more-->

Tässä pätkä keskustelua tilaisuudesta, ym. apsilla suoraan SoundCloudiin lähetettynä: 

<iframe width="100%" height="166" scrolling="no" frameborder="no" src="https://w.soundcloud.com/player/?url=https%3A//api.soundcloud.com/tracks/190555016&amp;color=ff5500&amp;auto_play=false&amp;hide_related=false&amp;show_comments=true&amp;show_user=true&amp;show_reposts=false"></iframe>

Kännykkä-SoundCloud antoi ymmärtää, että streaaminenkin voisi olla mahdollista, mutta ei ymmärtänyt antaa tätä mahdollisuutta käyttöön.

Tänään kyselin Facebookin [Striimaus-ryhmässä](https://www.facebook.com/groups/striimaus/):

*Kännykällä voi striimata [videota](https://new.livestream.com/ITstriimIT/itadhocit-2015-02/videos/76778556). Mutta voiko audiota? Leikin viikolla SoundCloudilla ja sen android-apsilla, joka vm. antoi ymmärtää jotain "streamia" löytyvän, mutta en päässyt audiostriimaamisessa tuon huomaamista pidemmälle.* 

**Teemu Korpi** vinkkasi, että Spreakerilla pitäisi onnistua. Joten etsin Google Playstä [Spreakerin](https://play.google.com/store/apps/details?id=com.spreaker.android), asensin sen Samsung Galaxy S5 -kännykkääni ja kokeilin.

Ja toimihan se striimaus. Kokeilin puhumalla kännykkään tuolle apsille ja kuuntelemalla omaa ääntäni Spreaker.comin [Infocrea-kanavalta](https://www.spreaker.com/user/infocrea) kuulokkeilla.

Koska kännykän omalla mikrofonilla äänen laatu ei ole kovin kummoinen etenkään seminaareissa tms. (kuten yllä SoundCloud-esimerkistä voi todeta), jatkoin Striimaus-kanavassa kysellen, josko android-kännykkään saisi kiinni paremman mikrofonin. Ja ensimmäinen kikkare sen kokeilemiseksi on jo tilattu eBaystä.

Joten avasin "juhlallisesti" Infocrean [Spreaker.com-kanavan](https://www.spreaker.com/user/infocrea), tässä vaiheessa ilmaisversiona testauksia varten: 

<iframe src="//www.spreaker.com/embed/player/standard?episode_id=5646396&autoplay=false" style="width: 100%; height: 131px;" frameborder="0" scrolling="no"></iframe>