---
layout: post
title: "Striimaustyypin lyhyt tapahtumaepistola"
date: 2018-07-05T17:21:38+0300
---

Syvimmän kesälomaviikon #27 ajan [#striimaustyyppi](http://bit.ly/striimaustyyppi) päästää irti internetistä (mitä nyt enkä ihan vähän joskus ohimennen kännykällä…). Sitä ennen vähän epistolaa sellaisille, jotka syyskaudella järjestävät tapahtumia.<!--more-->

Kun tapahtumalle varataan tila, on syytä ottaa huomioon myös **tapahtuman digitalisoiminen** mm. striimaamalla. - Striimaaminen vapauttaa tapahtuman paikasta ja ajasta sekä antaa runsaasti uusia helppoja mahdollisuuksia rakentaa erilaisia “*pitkiä häntiä*” tapahtumassa promotuille asioille.

Jos tapahtumatilan on vähänkään ajateltu soveltuvan myös siellä pidettävien tilaisuuksien videotallennukseen, striimauksesta eli nettisuoratoistosta puhumattakaan, niin tekninen kuin myyntihenkilökuntakin tietävät mitä tarkoittavat tilan “PA-järjestelmän summaääni” ja esitysläppärin näytön “splittaaminen ja skaalaaminen”. Ja salista löytyy tilaa (ja sähköä) kuvaus- ja striimauskalustolle kamerajalustoineen kaikkineen.

Suoratoistoa ajatellen tärkein tapahtumapaikan yhteys on nettiyhteys. Laadukasta striimiä ajatellen sen pitäisi olla taatun upload-kaistan takaava **kiinteä yhteys**. Se sama wifi, jota käyttää myös paikalla oleva yleisö, ei ole tarpeeksi luotettava. 

Luulisi, että tänään jo kaikki tapahtumatilabisneksessä olisivat ym. asiat pistäneet kuntoon, sillä niin paljon videon käytöstä puhutaan ja sen tärkeys ymmärretään.

Satoja tilaisuuksia viime vuosina lähinnä pääkaupunkiseudulla striimanneena voin kuitenkin paljastaa: eipä ole asiat vielä niin hyvin. Asiaa voi testata vaikka kysymällä itse noita yllä sitatoituja asioita…

Striimaustyypillä onkin aina keikoilla mukana niin omat mikrofonit kuin splitterit ja skaaleritkin. Ja myös neljä 4G- tai muuta nettiyhteyttä israelilaisen hi tech -yritys LiveU:n tekniikalla yhdeksi “bondaava” “enkooderi”. Ja yhden 4G-yhteyden upload-kaista on varmennettu suomalaisen hi tech -firma CloudStreetin tekniikalla. 

Vielä pari pikku vinkkiä, joilla tilaisuuden striimin laatua voi esiintyjä itse kohottaa. Ja laatu kohenee, vaikka ei striimattaisi tai edes tallennettaisikaan.

Ei ole ihan yksi eikä kaksi kertaa, kun omilla striimauskeikoillani puhuja on lähtenyt kävelemään kirkkaan screenin eteen. Jos se screenillä näkyvä dia ei olisikaan “mustaa valkoisella” vaan tummapohjainen, niin screenin edessä kävelevä puhuja näkyisi videollakin muutenkin kuin mustana silhuettina.

Ja vielä toinenkin “kalvoihin” liittyvä vinkki:

Jos (ja toivottavasti kun) esitysnäyttö on “splitattu ja skaalattu” striimausmikserille, niin paikallaolevalle yleisölle laserosoittimella isolta yleisöscreeniltä kalvoilta yksityiskohtien näyttäminen ei siirry striimiin. Eikä kovin selvänä myöskään kursorilla esitysläppärin näytöllä tapahtuva osoittelu.

Esitysdiojen ohjaus ja osoittelu kannattaakin hoitaa Logitech Spotlightin kaltaisella kaukosäätimellä, jolloin diojen havainnollistaminen on laadukasta niin paikalliselle kuin striimiyleisöllekin. (Demosin Spotlightia keväällä videolle, johon löytyy linkki alle linkatusta blogauksesta.) 

Yllä siis muutama perusjuttu muistettavaksi tapahtumatilaa harkittaessa ja varattaessa. Striimaajia löytyy varattavaksi vaikkapa sivuston striimaus.fi [yrityslistasta](http://striimaus.fi/yritykset/), jota kuitenkaan ei valitettavasti ole enää juurikaan ylläpidetty. Allekirjoittanut on päivittänyt listaa edelleen eli jos omaan aikatauluuni ei sovi, ehkä jonkun toisen striimaajan kalenteriin mahtuu. Ota siis [yhteyttä](http://www.infocrea.fi/yhteystiedot/). 


**Lue myös:**

- [Striimaustyyppi aukaisee työkalupakkinsa](http://www.infocrea.fi/blogi/2018/03/onnistuneen-striimin-resepti/)
- [Tällä esityskaukosäätimellä lisää laatua esityksiin](http://www.infocrea.fi/blogi/2018/04/screeniosoittelut-nakymaan/)