---
layout: post
title: "Joskus pitää yrittää katsella korkeampaa ja kauemmas"
date: 2012-11-10 13:15
categories: general
excerpt: |
  <p><img style="float: right; margin: 3px;" src="/files/PRY-Ilmastonmuutos-Livestream.png" height="394" width="291" />Edelliseen <a href="http://www.infocrea.fi/blogi/tivit-foresight-seminaari-systemic-transformations">blogahdukseeni</a> pari päivää sitten tulin upottaneeksi livestriimaamani <a href="http://www.tivit.fi/events/foresight">TIVIT Foresight 2012</a> "Systemic Transforrmations"in toisen keynoten, ETLAn <strong>Petri Rouvisen</strong> esityksen "Digitalization causing systemic changes widely in society". Kannattaa katsoa ja/tai lukea se Rouvisen, <strong>Matti Lehden</strong> ja <strong>Pekka Ylä-Anttilan</strong> kirja <a href="http://www.etla.fi/julkaisut/b254-fi/"><em>"Suuri hämmennys"</em></a> (ETLA 2012), jonka siis voi imuroida luettavakseen ETLAn nettisivuilta ihan ilmaiseksikin.</p><p>Kirjassa - ja Rouvisen TIVIT-keynotessa - on hyvin tiivistetty digitalisaation ja internetin aikaansaama teknologisen ja taloudellisen muutoksen... no, valtavuus. Jota valtavuutta Rouvinen TIVIT Foresightissa epäili yleisönsä näkevän, koska ovat sitä liian lähellä, sitä itse tekemässä.</p>
---
<p><img style="float: right; margin: 3px;" src="/files/PRY-Ilmastonmuutos-Livestream.png" height="394" width="291" />Edelliseen <a href="http://www.infocrea.fi/blogi/tivit-foresight-seminaari-systemic-transformations">blogahdukseeni</a> pari päivää sitten tulin upottaneeksi livestriimaamani <a href="http://www.tivit.fi/events/foresight">TIVIT Foresight 2012</a> "Systemic Transforrmations"in toisen keynoten, ETLAn <strong>Petri Rouvisen</strong> esityksen "Digitalization causing systemic changes widely in society". Kannattaa katsoa ja/tai lukea se Rouvisen, <strong>Matti Lehden</strong> ja <strong>Pekka Ylä-Anttilan</strong> kirja <a href="http://www.etla.fi/julkaisut/b254-fi/"><em>"Suuri hämmennys"</em></a> (ETLA 2012), jonka siis voi imuroida luettavakseen ETLAn nettisivuilta ihan ilmaiseksikin.</p><p>Kirjassa - ja Rouvisen TIVIT-keynotessa - on hyvin tiivistetty digitalisaation ja internetin aikaansaama teknologisen ja taloudellisen muutoksen... no, valtavuus. Jota valtavuutta Rouvinen TIVIT Foresightissa epäili yleisönsä näkevän, koska ovat sitä liian lähellä, sitä itse tekemässä.</p><p>"Suuri hämmennys" -kirjassa kuvatut valtavat digitalisaation ja netin aikaansaamat muutokset ovat tapahtumassa samaan aikaan, kun ilmastonmuutos näyttäisi myös aikaansaavan... no, valtavia muutoksia globaalilla tasolla. Ja kuinka ollakaan, ensi viikolla olen <a href="https://new.livestream.com/Infocrea-fi/PRY-Ilmastonmuutos">livestriimaamassa</a> Projektiyhdistys ry:n <a href="http://www.pry.fi/node/420">tilaisuutta</a>, jossa ilmastonmuutostakin katsotaan paitsi uhkana myös mahdollisuutena.</p><p>Hyllyssäni on muuten kirja, jonka teemana on myös mm. ilmastonmuutoksen aiheuttamat isot muutokset - ja myös mahdollisuudet - eli <strong>Laurence C. Smithin</strong> <em><a href="http://www.ursa.fi/kirjakauppa/index.php?TOIMINTO_1=nayta_tuotteet&amp;TUOTE=301">"Uusi Pohjoinen - Maailma vuonna 2050"</a></em> (Ursa 2011). Tuossa kirjassa eivät digitaalisuus ja netti ole niitä suuria muutostekijöitä, vaan ilmastonmuutoksen lisäksi väestönkasvu, talouden globalisaatio ja luonnonvarojen kysyntä.</p><p>Smithin kirja on itselläni vielä kesken, mutta luulenpa innostuvani tarttumaan siihen uudelleen striimattuani ensi keskiviikkoiltapäivänä, mitä Rooman Klubin jäsen ym. <strong>Ian Dunlop</strong> vastaa kysymyksiin "miten ilmastonmuutos on otettava huomioon tulevassa projektitoiminnassa? Ilmastonmuutoksen mukanaan tuomat uudet kannattavat liiketoimintamahdollisuudet - onko niitä?"</p><p>Globaalissa maailmassa elämisen ymmärtämiseen haen lisää eväitä ostamalla heti maanantaina maailman tunnetuimpiin sosiologeihin kuuluvan, Cambridgen yliopiston emeritusprofessori <a href="http://en.wikipedia.org/wiki/G%C3%B6ran_Therborn"><strong>Göran Therbornin</strong></a> kirjan <em><a href="http://www.vastapaino.fi/vp/index.php?page=shop.product_details&amp;flypage=$flypage&amp;product_id=416">"Maailma - Aloittelijan opas"</a></em> (Vastapaino 2012).</p><p>Ja kun kirjaostoksiin ja -osoaikeisiin päästiin, niin mainittakoon vielä Amazonista jo postitettu antropologi <strong><a href="http://en.wikipedia.org/wiki/Terrence_Deacon">Terrence W. Deaconin</a></strong> <em><a href="http://www.amazon.com/dp/0393049914">"Incomplete Nature: How Mind Emerged from Matter" </a></em>(W. W. Norton, 2012). Että pääsisi ehkä taas pikkuisen paremmin kärryille siitä, miten täällä maapallolla on ylipäätään ruvettu ajattelemaan ja tekemään. Niitä juttuja, joiden takia mm. nuo em. kirjatkin on kirjoitettu</p><p><em><strong>Edit</strong></em>: <em>Kun tuo ilmastonmuutoskin on yllä mainittu, niin pakko linkata tänne blogahdukseni jälkeen tapahtunut <strong>Risto Linturin</strong> linkkaus Facebookissa: <a href="https://www.facebook.com/linturi/posts/218629358270194">https://www.facebook.com/linturi/posts/218629358270194</a></em></p>