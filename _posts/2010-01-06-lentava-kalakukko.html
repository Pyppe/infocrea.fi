---
layout: post
title: "Lentävä Kalakukko? "
date: 2010-01-06 20:07
categories: general
excerpt: |
  <p><img style="vertical-align: top;" src="http://static.qaiku.com/blobs/1de/ea3/bff/1deea3bffb9ef0aea3b11dea05bc9a163fac845c845.jpeg" alt="Innovaatiojuna-logo" width="160" height="150" /></p>
  <p>Vajaan viikon päästä, keskiviikkona 13.1.2009 klo 6:30 starttaa kohti Oulua mielenkiintoinen ihmis-, yhteisö-, sosiaalisen median ja tiimi-innovoinnin kokeilu, <a href="http://www.qaiku.com/channels/show/innovaatiojuna/hotqaikus/">Innovaatiojuna</a>.</p>
---
<p><img style="vertical-align: top;" src="http://static.qaiku.com/blobs/1de/ea3/bff/1deea3bffb9ef0aea3b11dea05bc9a163fac845c845.jpeg" alt="Innovaatiojuna-logo" width="160" height="150" /></p>
<p>Vajaan viikon päästä, keskiviikkona 13.1.2009 klo 6:30 starttaa kohti Oulua mielenkiintoinen ihmis-, yhteisö-, sosiaalisen median ja tiimi-innovoinnin kokeilu, <a href="http://www.qaiku.com/channels/show/innovaatiojuna/hotqaikus/">Innovaatiojuna</a>.</p>
<p>Qaiku-keskusteluista kesällä ja syksyllä 2009 startannut idea on konkretisoitunut sponsoriedustajineen lähes 50 ihmisen joukoksi, joka matkustaa business-vaunulla Ouluun ja takaisin. Matkan aikana on tarkoitus ideoida joukolla - jotain. Oulussa tutustutaan paikalliseen innovaatiotoimintaan - jotenkin. Ja junassa paluumatkalla Helsinkiin puoleksiöin joukkoinnovoidaan lisää.</p>
<p>Ja koko ajan tuotetaan kukin tahollaan ja porukalla erilaista sisältöä nettiin: blogeihin, some-palveluihin, podcasteja, videostreameja - ja vaikka mitä. Tai ainakin jotain.</p>
<p>Eikä tässä ihan porukan oman hurmoshengen voimin liikkeellä olla. Hanke on saanut toimintatonneja usealtakin <a href="http://www.collect.fi/sponsorit/">sponsorilta</a>.</p>
<p>Odotan mielenkiinnolla, miltä matkanteko tuolla porukalla ja hankkeen kotisivuille <a href="http://www.collect.fi/">kirjatulla</a> toiminta-ajatuksella tuntuu ja mitä siitä jää käteen - ja kenelle.</p>
<p>"<strong>Innovaatiojuna on organisatorinen kokeilu.</strong> Se on yritys olla erilaisuutta sietävä joukko yhdessä, vailla selvää päämäärää. Yhdistää erilaisia haluja, ajatuksia, havaintoja, puhetapoja, huumoria. Se on haurautta tulla vaikutetuksi ja halua vaikuttaa. Ajatella uusiksi. Se on mentaalinen matka tulevaan. Oppiminen voi olla romahduttavaa. Innovaatio tuhoisaa. Junalle on lähdössä joukko, joka sietää sen. Joukko, joka pystyy sosiaalisen median välineiden avulla ylittämään sen, mihin kukaan pystyisi yksin. Suomen maantiede pitkine välimatkoineen on tuonut luovuuteen oman erikoisen ulottuvuutensa ja sen haltuunotto on mahdollista tällä matkalla, jolla junassa voimme saada tuntuman erilaisiin konteksteihin sekä maantieteellisiin että ajatellullisiin. Pääkaupunkikeskeisyydestä opitaan hetkeksi irti."</p>