---
layout: post
title: "Korona ajoi seminaariyleisöt verkkoon"
date: 2020-04-02T18:17:19+0300
---

Seminaarit ovat koronan myötä todella - ja kaikki - muuttuneet webinaareiksi: koko yleisö seuraa tilaisuutta etänä. Näin on asiaa ottanut huomioon Infocrea Oy:n #Striimivaari®.

{% flickr_embed https://www.flickr.com/photos/jarmolahti/49728130012 %}
<!--more-->

On ollut webinaareiksi muuttuneita seminaareja, joissa ei ole tarvinnut ottaa huomioon muuta kuin hygienia eli käsidesit ja -pesut sekä etäisyydenpito paikalla oleviin muutamaan ihmiseen.

Eli seminaari- tai koulutustila ei ole muuttunut hotellin tai muun vastaavan palveluntarjoajan auditoriosta tai kokoushuoneesta, siellä vain ei ole yleisöä käytännössä tai kirjaimellisesti lainkaan. Myöskin esiintyjistä suurikin osa voi olla "paikan päällä" vain Skype- tms. -yhteydellä. Viimeksimainitun seikan takia on kuitenkin varmistettava, että esitysläppärin äänen saa joko tilan PA ("public audio") -järjestelmän (eli käytännössä audiomikseri) summaääneen tai sitten muuten riittävän laadukkaana striimaukseen. 

On kuitenkin käynyt niinkin, että alunperin sovittu tilaisuuden pitopaikka on ehditty koronan takia perua (tai jouduttu perumaan), ja tilaisuuden pitopaikkana on vaikkapa firman oma neukkari tai kahvihuone (autenttinen kuva yllä). Striimaajan kannalta tämä ei aiheuta edelliseen verrattuna muuta muutosta kuin että äänipuoleen ei yleensä tilan puolesta löydy apuja. Vaan ei huolta: Striimivaarin setistä löytyy langattomia mikrofoneja ja audiomikseri. 

Otsikkoon liittyen: webinaarithan yleensä hoidetaan webinaari ja/tai etäkokousohjelmistoilla ja -alustoilla kuten esimerkiksi [Zoom](https://zoom.us/), [GoToWebinar/GoToMeeting](https://www.gotomeeting.com) tai [Microsoft Teams](https://products.office.com/fi-fi/microsoft-teams/group-chat-software) eikä [Livestream.comin](https://livestream.com/) tai [YouTube Liven](https://support.google.com/youtube/answer/2474026?hl=fi) kaltaisiin varsinaisille striimialustoille... striimaten. (Vaikka seminaarin striimi tavallaan siis onkin webinaari eli seminaari joka julkaistaan webissä.)

Tähän asti Striimivaari on nähnyt em. webinaarit lähinnä kilpailevana genrenä seminaaristriimeille. Koronan myötä ja viime vuoden lopulle onnistuneesti ajoittuneen [Atem Mini](https://www.blackmagicdesign.com/products/atemmini) -ostoksen ansiosta ajatus muuttui **lisäarvon** tarjoamiseksi webinaarisoftatoteutuksiin. 

"Onnistunut ajoitus"? - Tällä hetkellä Atem Minejä ei tahdo alan kauppojen, edes nettisellaisten, hyllyistä enää löytyä.

Yksi suuri syy siihen nimittäin on ainakin se, että Atem Minin PGM- eli ohjelmaulostulon saa myös USB-liitäntään, joka puolestaan mahdollistaa sen, että se näkyy webinaarisoftille webkameran kuvana. Eli webkameran kuvan sijaan lähetykseen saa kunnon videokameran kuvan - ja nappia painamalla toisen tai kolmannen oikean videokameran kuvan. Ja ääneenkin saa toki lisää laatua, mutta ääntähän on perusläppäritasolta pystynyt ulkoisilla mikrofoneilla helposti petraamaan tähänkin asti.

Tuorein koronan huomioon ottaminen Striimivaarille oli huomata (ja peesata) tamperelaisen [Blue Screen 404](https://bluescreen404.com/):n koronaliike: Blue Screen alkoi noin viikko sitten tarjota uuden oman audio/video-studionsa pilvessä toimivaa ilmoittautumis/maksu/katseluoikeuksien jako -palveluaan myös muiden sisällöntuottajien (eli vaikkapa Infocrea Oy:n asiakkaiden) käyttöön. Testissä aprillipäivän aattona [**Kalle Lamminmäen**](https://www.linkedin.com/in/kalle-lamminmaki/) kanssa todennettiin, että striimi(/webinaari)lähetys Infocrea Oy:n laitteistolta oli hienosti katsottavissa, kun katsomisoikeus oli ostettu Blue Screenin nopeasti toimittamalta ostosivulta. - Tämän mahdollisuuden Infocrean asiakkaat tässä vaiheessa hankkivat halutessaan suoraan Blue Screen 404:ltä.

Kaikki muu - ja lisätietoa - löytyy ottamalla yhteyttä #Striimivaari®in [**täällä**](https://www.infocrea.fi/yhteystiedot/). 