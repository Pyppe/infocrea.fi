---
layout: post
title: "Logokin henkilökohtaistuu"
date: 2021-11-24T21:11:25+0200
---

Pari päivää sitten [päivittymistestiblogauksessa](/blogi/2021/11/infocrea-oy-is-dead-long-live-jarmo-lahti/) tulin paljastaneeksi suunnitelman firmaosoitteen/domainin muuttumisesta henkilökohtaiseksi, infocrea.fi -> jarmolahti.fi. Ja vaikka firmalogo onkin jo muuttunut aika tarpeettomaksi (eipä se raskaassa käytössä ole koskaan ollut, vain www-sivulla ja nimikorteissa), niin tulipa mieleen runsaat viisi vuotta sitten [synnytetyn](/blogi/2016/01/5-taalan-logo/) logon muokkaaminen pers.kohtaiseen käyttöön.
<!--more-->

Noh, pistin  Facebook-viestin eilen klo 16:12 infocreafi-logon lopulliselle tekijälle [Antti Lindströmille](https://www.linkedin.com/in/lindstorm/):

*"Moi. Olen jo de jure kuopannut Infocrea Oy:n ja muuttamassa saittia infocrea.fi:stä jarmolahti.fi:ksi ja tuli mieleen, kun olet sivulla näkyvän tekstilogon tehnyt, että jos sinulla on vielä Adobe Illustrator hyppysissä, niin millaisella lahjonnalla muokkaisit infocrea-logo.ai:n vastaavalla idealla jarmolahti-logo.ai:ksi?:-)"*

Ja tänään klo 15:25 Antti pdf-tiedostoliitteen kera:

*"Siinä on painolaatuinen PDF vektoreina, muokattavissa. Jos haluat itse kokeilla muokkailua ja testailua, niin [InkScape](https://inkscape.org/)-niminen ilmaisohjelma on hyvä vektoreiden kanssa työskentelyyn."*

Koko kellonaikojen välistä aikaa Antti ei tietenkään käyttänyt logotuunailuun, joka *"oli tämmöinen pikainen "sormiharjoitus", ihan hauska taukojumppa:-)"*

Logodetaljichattailun ohessa tuli Antin kanssa muistelluksi niin [Qaiku](https://fi.wikipedia.org/wiki/Qaiku)-["qeetkua"](https://youtu.be/MwIdfWPDFKE) Korjaamolla 20.7.2009 kuin myös legendaarista Helsinki-Oulu-Helsinki [Innovaatiojunaa](https://youtu.be/AXYb-q-fIrU) tammikuussa 2010. Linkitetyt videot siis Antin [Youtube-kanavalta](https://www.youtube.com/user/lindstormORG).

Ja se uusi jarmolahtifi-logo (Flickr.comissa): 

{% flickr_embed https://www.flickr.com/photos/jarmolahti/51702561711  %}