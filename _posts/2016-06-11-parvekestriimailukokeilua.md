---
layout: post
title: "Parvekestriimailukokeilua"
date: 2016-06-11T21:11:10+0300
---

Kesäillan ratoksi kasailin tässä illansuussa parvekkeen pöydälle Roland V-1HD -videomikserin ympärille pari pari Canon-kameraa ja yhden Macbook Pron ja yhdistin niiden HDMI-outputit Rolandin HDMI-inputteihin. Rolandin HDMI-outputin puolestaan pistin menemään Livestream Broadcasterin kautta Livestream.comiin striimiksi.<!--more-->

Tarkoituksena ei ollut sen kummempaa kuin vain kokeilla keväällä hankitun Roland-mikserin inputtina muutakin kuin kameroilta tulevaa videokuvaa. Ja ihan hyvinhän tuo Macin kuva sinne soljui kamerakuvien lomaan.

Ad hoc -striimillä oli kaksi katsojaa: minä itse toisaalta sillä samaisella Macbook Prolla ja myös Samsung Galaxy S7 -kännykällä. Ja koska kokonaisuudessaan yli 20-minuuttinen striimi oli ihan liian pitkä, niin editoin siitä striimipalvelimella tähän alle upotettuun klippiin vain viimeiset runsaat neljä minuuttia:

{% livestream http://new.livestream.com/accounts/190565/events/5302184/videos/125982171/player %}

Kyseessä oli siis puhtaasti tekninen kokeilu, jonka voi sanoa onnistuneen. (Mitä nyt ihan tuon klipin alussa lipsahtaa ensin väärä kuva miksiin:-)

Käytännön sovelluskohteita vastaavalle setille on helppo keksiä: Mikä tahansa tilaisuus, jossa asiaa näytetään tietokoneelta ja joku tai jotkut puhuvat ja keskustelevat. Striiminä maailmalle ja sopiva paluukanava (varsin usein Twitter hyvin harkitulla #hashtag:illa) käyttöön.

Ja kun tuo kokeilu tuli tehdyksi tuolle vanhalle toisen niinikään kokeilun "event"-sivulle, niin sehän antaa tekosyyn sanoa, että vastaava ei ihan helposti onnistu Periscopella tai Facebook-livellä:-) 