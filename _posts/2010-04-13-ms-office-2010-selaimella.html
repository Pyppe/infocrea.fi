---
layout: post
title: "MS Office 2010 selaimella"
date: 2010-04-13T22:44:00+03:00
categories: general
---
{% include postImage.html path="/files/OneNote-Mobile-2010.jpg" css="rightSideContent" %}
<p>Kävin aamupäivällä Microsoftilla Office 2010 -esittelytilaisuudessa, joka oli suunnattu ict-alaa seuraaville medioille ja toimittajille.</p>
<p><a href="http://www.tietoviikko.fi/msareena/msuutiset/kaikkiareenauutiset/article382755.ece">Kuukauden päästä markkinoille tuleva</a> uusi toimisto-ohjelmisto tarjoaa Microsoftin mukaan "työntekijöille ja työnantajille täysin uudenlaisia tapoja rytmittää työtä aika- ja paikkariippumattomasti, lisätä työn tuottavuutta sekä välineitä luovuuden katalysointiin".</p>
<p>Varsin mukavia demoja Microsoftin tuottavuusratkaisuista vastaava liiketoimintajohtaja Tom Toivonen ja tuotemarkkinointipäällikkö Terhi Jaakkola tilaisuudessa pyörittelivätkin Microsoftin Skydriveltä löytyvän <a href="http://cid-e32f1c147520d91c.skydrive.live.com/browse.aspx/.Public/Office%202010">kalvosetin</a> väittämiä tukemaan.</p>
<p>Esimerkiksi kalvoista löytyvä OneNote Mobile 2010 -esimerkki näytettiin pöydällä olevista kivennäisvesipulloista otetulla kuvalla ja niiin liitetyllä äänitiedostolla.</p>
<!--more-->
<p>Google Docsin, -taulukoiden ja -esitysten ominaisuuksia Tom Toivonen usuttaa vertaamaan ilmaisesta Wndows Livestä löytyviin Microsoftin vastaaviin copy-pastella: miten ketterästi esimerkiksi taulukko siirtyy dokumenttiin ja kumman pään muotoilujen mukaan. Lienee arvattavissa, kummassa selaimella ajettavassa toimisto-ohjelmasovelluksessa asia on paremmalla mallilla.</p>
<p>Sen verran vakuuttavia demoilut olivat, että Office 2010 Windows Live/Web Apps -käyttöineen pitänee lähikuukausina kokeilla oikein kunnolla, vaikka syksyllä uusitussa työkoneessa onkin ollut käytössä vain Open Office.</p>
<p>Ja kun tämän blogauksen yksi tarkoitus oli kokeilla tämän blogin syötteiden valumista Qaikuun, niin aasinsiltana: <a href="http://www.qaiku.com/go/6o2h/">sieltä</a> löytyy mm. linkki Tietokone-lehden netissä julkaistuun Office 2010 betaversion evaluointijuttuun.</p>
<p>Oli muuten Qaikussa jengi tänä iltana innostunut <a href="http://www.qaiku.com/go/6o35/">leikkimään</a> Googlen uudella piirtely-pilvisoftalla.</p>