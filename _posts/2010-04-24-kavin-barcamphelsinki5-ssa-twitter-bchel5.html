---
layout: post
title: "Kävin BarCampHelsinki5:ssä - Twitter #bchel5"
date: 2010-04-24T18:40:50+03:00
categories: general
---
<p>Oli ensimmäinen <a href="http://en.wikipedia.org/wiki/BarCamp">BarCamp</a>-tilaisuus, johon osallistuin, enkä etukäteen tiennyt konseptista - kai se konsepti on... - oikeastaan yhtään mitään. (No ok, <a href="http://www.infocrea.fi/blogi/innovaatiojuna-ajoi-etusivuille">Innovaatiojunassa</a> sovellettiin melko vahvasti BarCamp-ajattelua ja -metodeja.)</p>
<p><!--<img  src="http://www.barcamphelsinki.fi/img/barcamp_logo.png" alt="" />-->Nyt tiedän jo paljon enemmän, ja mitä luultavimmatummin yritän osallistua vastaaviin tilaisuuksiin jatkossakin. Eli oli ehdottamasti positiivinen kokemus, vaikka itse olenkin taustalta tarkkaileva introvertikko. Ekstrovertille etenkin oman agendan (tai agendojen) kanssa liikkuvalle aktivistille varmasti vielä parempi tilaisuus benchmarkata omia juttujaan ja hakea niihin uusia näkemyksiä.</p>
<p>Eli tilaisuus on melkoisen itseorganisoituva. HelsinkiBarCamp 5:n isäntänä oli YLE ja ruokasponsoreina muutama firma, löytyvät ehkä ainakin jonkin aikaa Helsinki BarCampin nettisivuilta http://www.barcamphelsinki.fi/</p>
<!--more-->
<p>YLEn Isossa Pajassa ennakkoilmoittautumisiin verrattuna yllättävän vähäinen joukko (noin 30 vs 97 Facebook-ilmoittautunutta) sai valittavakseen kolme trackiä, joista sai varata 3M-lapulle kirjoitettavalla "pitchillä" aiheelleen - mikä vain - tasatunnein alkavan slotin, joihin porukkaa sitten tuli aiheen kiinnostavuuden mukaan enemmän tai vähemmän.</p>
<p>Itse tarkkailin (...) kahta slottia. Ensin Jere Majavan "future of blogs"ia, jossa olikin väkeä varsin mukavasti, ja hyvää keskustelua niin runsaasti, että ohjeaikataulu kävi tiukaksi. Kysyin Jereltä, josko hän blogaa sessiosta ja arveli niin tekevänsä. Vaan bloginsa nimen olen jo unohtanut. (Tästäkin johtuvaa kehitysehdotusta alempana).</p>
<p>Toinen seuraamani mainio sessio oli Ilkka Pirttimaan vetämä "mobile video streaming". Siitä löytyy "Kurren" eli @personaleu:n bambuser-mobiilivideostreamikin: http://bambuser.com/channel/personaleu/broadcast/712111 - joskin mobiilivideostreamien tapaan sen kuva on hieman epäselvä ja ääni tahtoo pätkiä. Mutta asia on joka tapauksessa hyvää. Kannattaa katsoa @Ile:n blogaus aiheesta: http://mobile-streaming.blogspot.com/- sieltä ja Ileltä muuten löytyy koestettuja ajatuksia siitä, miten laadukkaaksi mobiilin videostreamin voi saada lähes kotikonstein.</p>
<p>Summa summarum: BarCampHelsinki5 oli oman vajaan ensimmäisen päivän perusteella niin hyvä kokemus, että toivoisi barcamphelsinkien jatkossa käyttävän paremmin hyväksi ict-teknologiaa ihmisten ja ajatusten törmäyttämiseen ja ristisiittämiseen. Nythän ainoa yritys sellaiseen taisi/taitaa olla Twitterin <a href="http://twitter.com/#search?q=%23bchel5">#bchel5</a> -hashtag. Kunpa edes jokainen paikallaollut tweettaisi yhden vaikka pelkän paikallaolotweetin tuolla hashtagilla, niin olisi edes mahdollisuus löytää ihmisiä jälkikäteenkin.</p>
<p>Ja vielä hienompaahan olisi, jos tämäntyyppisisssä seminaareissa tai muissa tapahtumissa, joissa yksi ajatus on verkottuminen ("kahvitauko ja verkottumista"), olisi tarjolla ihan oikeasti ajateltua/tuotteistettua (mutta kevyttä) tekniikkaa verkottumisen ja keskusteluiden jatkamiseksi. Ehkä pitäisi käydä avaamassa aiheesta idea bchel5-isännän Antti Akonniemen yrityksen Kisko Labsin uudessa HowShouldWe-palvelussa: http://howshouldwe.com/</p>