---
layout: post
title: "Striimaussetti rakenteilla"
date: 2021-10-28T20:03:13+0300
---

Vuonna 1992 perustettu Infocrea Oy piti viimeisen yhtiökokouksensa runsas viikko sitten ja yrityksen lopettamispaperit toimitettiin heti sen jälkeen niin verottajalle kuin Patentti- ja rekisterihallituksellekin.

Yrityksen perustaja [**Jarmo Lahti**](https://www.infocrea.fi/cv/) onkin jo alkanut muuttua [**Striimivaari®**](https://www.infocrea.fi/blogi/2018/11/striimivaari-on-rekisteroity-tavaramerkki/):sta ihan tavalliseksi vaariksi:-)

Yritystoiminta käytännössä lopetettiin jo keväällä, ja vähitellen alkaakin olla aika siivota komeroiden hyllyjä:-). Pari päivää sitten löytyi mm. ensimmäinen "rauta"mikserini eli Roland V-1HD, jonka otin käyttöön keväällä 2016.<!--more-->

Samassa kassissa Rolandin kanssa oli pieni 7 tuuman Lilliput "field monitor", jota olin käyttänyt rautamikserin kontrollinäyttönä: millaista kuvaa tulee mihinkin mikserin inputtiin ja mitä lähetetään maailmalle. Kun löytyi vielä [Elgato Camlink](https://www.elgato.com/en/cam-link-4k) HDMI->USB -muunnin, niin syntyikin paketti, jolla miksata neljää HDMI-videovirtaa joko striimiin tai Camlinkin kautta Zoom/Teams/tms. -webinaariohjelmiston huiman suorituskykyiseksi "webcamiksi".

Tein kahdella kameralla ja läppärillä koelähetyksen omalle Livestream.com -testikanavalleni eli ns. päästä päähän. Ja totesin kaikki testatut osat toimiviksi. Valokuvasin testailuani ja tein kuvista [Flickr-albumin](https://flickr.com/photos/jarmolahti/albums/72157720074252423):

{% flickr_embed https://flickr.com/photos/jarmolahti/albums/72157720074252423  %}

Tehtyäni avauksen aiheesta Facebookin Striimaus-ryhmässä sitä kommentoi striimaajakollega [**Jukka O. Kauppinen**](https://www.linkedin.com/in/jukka-o-kauppinen-76b53/) mm. näin:

*"Suosittelen tuota lämpimästi kelle tahansa, valtaisan hyvä pieni mikseri. Vaikka minullakin on isoa ja isompaa kalustoa, niin tuolla on aina ilo tehdä striimejä. Selkeä, toimiva ja monin tavoin paljon parempi vehje kuin moni muu."*

Kun vihjaisin, että setti voisi olla myynnissä, niin jonkin verran mielenkiintoa syntyikin. Striimaajakollegoita taitaa kuitenkin kiinnostaa lähinnä vain Roland back-up -mikserinä ja maksuvalmiuskin on sen mukainen.

Taidankin rakentaa jollekin yhdistykselle vielä valmiimman eli aika lailla täydellisen paketin, kun itselle tarpeetonta kilkettä löytyy hyllyiltä lisääkin:-)

Kehitteillä onkin nyt aivan mainio striimausvalmis paketti, jolla tuottaa Youtube- tai Facebook-livestriimiksi tai tosiaan Zoomiin/Teamsiin läppärin webcamin "passikuvaan" verrattuna todella laadukasta videokuvaa.

Päivittelen tätä blogausta testailun ohessa:-) 

