---
layout: post
title: "Tapahtumaepistola -> 10 käskyä"
date: 2018-11-24T20:03:39+0200
---

Viikko sitten kysyin [LinkedInissä](https://www.linkedin.com/feed/update/urn:li:activity:6469531487501897728), josko pitäisi blogata siitä, mitä kaikkea jo tapahtumaa suunniteltaessa on syytä ottaa huomioon etenkin jos tapahtumalla on pienikin todennäköisyys tulla striimatuksi tai tallennetuksi.

Vaikka peukutuksia tällä hetkellä vain kuusi 549:llä lukukerralla, niin taidan sittenkin blogaista. Olenhan sentään aikaisemmassa elämässä journalistina aikoinaan osallistunut tuhansiin seminaarityyppisiin tilaisuuksiin ja viime vuosina puolestaan digitalisoinut sellaisia sadoittain [#striimivaari®](https://twitter.com/search?f=tweets&vertical=default&q=%23striimivaari&src=typd&lang=fi)na. Jotain pohjaa tässä siis on viisastella. Joten:<!--more-->

Ensinnäkin todettakoon, että olen aiheesta tosiaan aikaisemminkin samaa saarnaa messunnut, esimerkiksi viime heinäkuussa ennen kesälamaa blogauksella [“Striimaustyypin lyhyt tapahtumaepistola”](https://www.infocrea.fi/blogi/2018/07/striimaustyypin-lyhyt-tapahtumaepistola/).

Alla epistola ja vastaavat muut saarnat lyhyenä “10 käskyä” -listana. (“Mitä se on” -ohjeita saat striimaajalta/striimaajilta etenkin niiltä osin kuin käsky sivuaa striimausta/tallennusta.) 

1. Varmista tapahtumatilan nettiyhteydet - myös striimiä ajatellen

2. Jos tapahtumatilassa on käytössä äänentoistojärjestelmä (siis mikrofonit ja kaiuttimet), muista varmistaa myös summaääniliitännän löytyminen

3. Ota huomioon videotekniikan (striimikamerat jalustoineen jne.) vaatima tila sähköineen sekä myös kuvausta ajatellen järkevä paikka

4. Jos tilaisuus striimataan tai tallennetaan, ota tilavarauksissa huomioon käytettävän tekniikan rakennus- ja purkuajat

5. Ota puhe- tms. paikkoja mietittäessä huomioon mahdollinen kuvaus (taustat yms) ja ohjeista esiintyjät paikoista ja liikkumisesta 

6. Jos tapahtumassa esitetään “kalvoja”, varmista niiden saaminen laadukkaana myös striimiin/tallenteeseen (esityskoneen/projektorin liitännä)

7. Lataa esitysmateriaali jo ennen tilaisuutta nettiin esim. [Slideshare](https://www.slideshare.net/)-palveluun ja kerro linkki/linkit yleisö(i)lle

8. Muista kalvoilla esitettävien asioiden laadukas osoittaminen niin paikalla olevalle kuin myös striimiyleisölle
([vinkki](https://www.infocrea.fi/blogi/2018/04/screeniosoittelut-nakymaan/))

9. Ota huomioon “striimin varrella” oleva etäyleisö (mm. paluukanava kysymyksiä ja kommentteja varten - ja niihin reagointi)

10. Hyödynnä täyteen mittaan tilaisuuden digitaalisuus - ennen tapahtumaa, tapahtuman aikana ja tapahtuman jälkeen.

-----

Lue myös:

- [Striimivaarin nettiyhteyssalkku](https://www.infocrea.fi/blogi/2018/10/striimivaarin-nettiyhteyssalkku/)
- [Onnistuneen striimin resepti](https://www.infocrea.fi/blogi/2018/03/onnistuneen-striimin-resepti/)
- [Striimivaari®n "avaimet käteen" -striimauksen tarjouspohja](https://www.infocrea.fi/tarjous/)