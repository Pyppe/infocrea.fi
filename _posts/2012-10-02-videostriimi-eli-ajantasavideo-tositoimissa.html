---
layout: post
title: "Videostriimi eli ajantasavideo tositoimissa"
date: 2012-10-02T20:00:54+03:00
categories: general
---
{% include postImage.html path="/files/Kurttu-striimi.jpg" css="rightSideContent" %}
<p>Infocrea Oy:n <a href="http://www.infocrea.fi/palvelukuvaukset-2012">palvelukuvauksiin</a> "ajantasavideoksi" nimetty Livestream Broadcaster -striimaus välitti tänään Kuntatalolla Helsingissä pidetyn kuntien kokonaisarkkitehtuuria käsittelevän <a href="http://www.kunnat.net/fi/asiantuntijapalvelut/tyk/kuntien-ka/tilaisuudet/kurttu2012-10-02/Sivut/default.aspx">Kurttu-seminaarin</a> suorana nettiin. Kuntatalolla oli viitisenkymmentä osanottajaa paikan päällä, hd-nettivideon kautta mukana oli lisäksi tapahtuma-aikaan parhaimmillaan yli 30 osanottajaa.</p>
<p>Striimaukseen käytettiin Kuntatalon kiinteää nettiyhteyttä ja äänet otettiin seminaarisalin audiojärjestelmästä. Tapahtuman striimisivulta <a href="https://new.livestream.com/Infocrea-fi/kurttu-2012-10">https://new.livestream.com/Infocrea-fi/kurttu-2012-10</a> löytyvät pikaeditoinnin jälkeen esitykset nyt kukin omana erillisenä striimitallenteena.</p>
<!--more-->
<p>Tallennetun striimin voi halutessaan "upottaa" (embed) jollekin toiselle nettisivulle. Esimerkkinä upotuksesta tässä alla on tämänpäiväisistä sosiaali- ja terveysministeriön <strong>Tiina Pesosen</strong> esitys STM:n kokonaisarkkitehtuuritilanteesta; esityksessä vilahtaa myös tänään Helsingin terveyslautakunnan kokouksessa käsittelyssä oleva ja sosiaalilautakunnnan käsittelyssä jo kylmää vettä niskaansa saanut Apotti-hanke:</p>
{% livestream https://new.livestream.com/accounts/190565/events/1577738/videos/4386893/player %}
<p>Silloin kun videoprojektori ei aiheuta välkkymistä, hd-striimistä pystyy lukemaan kalvojen tekstit ainakin kokoruutunäytössä - katso vaikka.</p>
<p>Livestreamin Broadcaster tuli saataville viime kesänä, ja sen myötä Livestream on uusinut tuottajapalveluitaan - ja uusimistyö on vielä sen verran vaiheessa, että varsinaista striimiä ei vielä saa upotetuksi muualle, esimerkiksi asiakkaan sivulle. Mutta tämä ominaisuus on kuulemma Livestreamin ns. lyhyellä listalla. </p>