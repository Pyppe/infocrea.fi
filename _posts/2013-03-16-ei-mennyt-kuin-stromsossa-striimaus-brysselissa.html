---
layout: post
title: "Ei mennyt kuin Strömsössä striimaus Brysselissä"
date: 2013-03-16T10:51:17+02:00
categories: general
excerpt: |
  <p><img style="float: right; margin: 3px;" src="https://img.new.livestream.com/events/00000000001d8c9f/ba0a563b-6545-4659-89f8-4be47cdd21e2_170x255.jpg" width="170" height="255" />Tuonne piti 14.3. tulla striimiä eli suoraa videota Brysselistä, mutta tuli vain 13.3. illalla yksi tallenne ja 15.3. joukko lisää tallenteita:</p><p><a href="https://new.livestream.com/ITstriimIT/Artemis-Spring-2013">https://new.livestream.com/ITstriimIT/Artemis-Spring-2013</a></p><p>Mutta antakaas kun kerron koko jutun.</p><p>Sain mailin 5.3. Artemis-ohjelman tiedotuksesta, että ehkä en ollut huomannut pari viikkoa aikaisemmin lähetettyä lehdistökutsua Brysselissä 13.-14. järjestettävän Artemis Spring Event 2013:n mediaosuuteen. No olin kyllä huomannut, mutta en ollut yrittänytkään myydä juttua suomalaisiin lehtiin aiheesta. Viimeksi kun yritin vuonna 2009, ei käynyt kaupaksi minnekään paitsi lopulta VTT:n sidosryhmälehti <a href="http://www.digipaper.fi/vtt_impulse/44651/">Impulssiin</a> (s. 58-60) - ja siloin aiheena oli kahden EU-laajuisen jättihankkeen eli Artemisin ja ITEAn yhteistyö. Nyt "vain" vajaan miljardin euron Artemisin kevättilaisuus.</p>
---
<p><img style="float: right; margin: 3px;" src="https://img.new.livestream.com/events/00000000001d8c9f/ba0a563b-6545-4659-89f8-4be47cdd21e2_170x255.jpg" width="170" height="255" />Tuonne piti 14.3. tulla striimiä eli suoraa videota Brysselistä, mutta tuli vain 13.3. illalla yksi tallenne ja 15.3. joukko lisää tallenteita:</p><p><a href="https://new.livestream.com/ITstriimIT/Artemis-Spring-2013">https://new.livestream.com/ITstriimIT/Artemis-Spring-2013</a></p><p>Mutta antakaas kun kerron koko jutun.</p><p>Sain mailin 5.3. Artemis-ohjelman tiedotuksesta, että ehkä en ollut huomannut pari viikkoa aikaisemmin lähetettyä lehdistökutsua Brysselissä 13.-14. järjestettävän Artemis Spring Event 2013:n mediaosuuteen. No olin kyllä huomannut, mutta en ollut yrittänytkään myydä juttua suomalaisiin lehtiin aiheesta. Viimeksi kun yritin vuonna 2009, ei käynyt kaupaksi minnekään paitsi lopulta VTT:n sidosryhmälehti <a href="http://www.digipaper.fi/vtt_impulse/44651/">Impulssiin</a> (s. 58-60) - ja siloin aiheena oli kahden EU-laajuisen jättihankkeen eli Artemisin ja ITEAn yhteistyö. Nyt "vain" vajaan miljardin euron Artemisin kevättilaisuus.</p><p>Vastasin mailiin, että en ollut huomannut, ja nyt ei ole enää aikaakaan yrittää myydä juttua mihinkään lehteen. Mutta sitten pälähti mieleeni kysyä: entä jos tulen live streamaaman tilaisuutta ja lähetän linkin livestriimiin suomalaisen aiheen kannalta relevantin median toimituksiin. Ja Artemisin viestintähän ns. osti ajatuksen, kun kuulemma yhtään suomalaista median edustajaakaan tilaisuuteen ei ollut ilmoittautunut.</p><p>Sitten aloin kyselemään, minkälainen infra olisi tarjolla ajatellen laadukasta livestreamia. Kuulemma hotellin wlan. No minä siihen, että sitten ei kannata lähteä Brysseliin edes kokeilemaan. Että pitää olla kiinteä tarpeeksi nopea yhteys, DHCP:llä, ei tunnuksia tai salasanoja, ja vielä speksasin portteja, joita palomuurit eivät saa blokata. Ja sain tietää, että kiinteä yhteys löytyy ja tapahtumahotellin it-osasto auttaa yhteyksien järjestämisessä.&nbsp;</p><p>Ja minä siihen, että no sitten pitää lähteä Brysseliin striimaamaan.</p><p>Etukäteen mailailin suomalaisten Artemis-hankkeen avainpaikoilla olevien henkilöiden kanssa varmistaakseni, että saan paikan päällä myös suomalaisnäkemyksiä asiaan. Mailinvaihdossa sivuttiin asioita, jotka ovat miljardihankkeitakin tärkeämpiä, mutta lopulta suomalaiseksi kommentoijaksi paikan päältä lupautui todellinen Artemis-konkari eli VTT:n ICT-tutkimuksesta vastaava Tatu Koljonen, joka kuulemmma oli tapahtuman aikaan nousemassa takaisin Artemis Steering Boardiin.&nbsp;</p><p>Ja lähetin päivää, paria ennen mailin aiheesta noin kymmenelle enemmän tai vähemmän tutulle toimittajalle aiheen kannalta relevantissa mediassa. Ja linkin ym. striimisivulle. Ja keskiviikkona 13.3. sitten kohti Brysseliä.</p><p>Tekstiviestittelin ja mailailin menomatkan aikana Tatu Koljosen kanssa, että josko saisin häneltä haastattelun jo keskiviikkoiltana, jonka voisin uploadata nettiin saman tien ja linkata striimisivulle valmiiksi torstaiaamua varten. &nbsp;Ja se onnistuikin rimaa hipoen eli ehdin juuri ja juuri tapahtumahotellille (Crowne Plaza Hotel Brussels) Tatu Koljosen kokouksen päättymisen ja illallisen alkamisen väliin ja ehdin tapahtumalle varatussa kabinetissa ottaa lähes yhden otoksen taktiikalla hänen ajatuksiaan vartin verran.&nbsp;</p><p>Niitä sitten hotellihuoneessa kevyesti editoin ja uppasin hotellihuoneen wlanilla hitaahkosti <a href="https://vimeo.com/61745142">Vimeoon</a> ja linkkasin yo. striimisivulle. Illan päätteeksi pieni iltapalalenkki hiljaisessa Brysselissä ja nukkumaan.</p><p>Torstaiaamuna sitten etsimään sitä kiinteää yhteyttä. Hotellin "it-osasto" näytti pistokkeet ja minä kieppaamaan auki reppuun varmuuden vuoksi pistämääni 25 metrin cat6-ethernetkaapelia ja valitsemaan kameran paikkaa. Kunnes jutellessa käy ilmi, että yhteys avataan web-sivulla jolle annetaan tunnus ja salasana. No Livestream Broadcaster ei auo web-sivuja - sen takia olin speksannut sen ei tunnuksia ja/tai salasanoja.</p><p>Kiepitin cat6-kaapelin takaisin reppuun ja totesin, että se on sitten tallennusta.</p><p>Kuvasin sitten varsin tiiviisti esityksiä Ball Roomista välillä 9:30-13. Ja vielä päälle lehdistötilaisuuden, jossa muutama puhuja esitti paikalla ollleelle parille journalisti lyhyen tiivisteen siitä, mitä olivat pidemmin ja perusteellisemmin kalvojen kera vähän aikaisemmin esittäneet. Yksi kysymyskin esittetiin, tiivistettynä lähinnä että "miksi nämä asiat ovat niin vaikeita?" :-)&nbsp;</p><p>Lehdistötilaisuuden jälkeen pakkasin reppuni ja aloitin matkan kohti kotia; SAS:n lounge tuli tutuksi lähes kolmen tunnin verran kumpaankin suuntaan kulkiessa.</p><p>Perjantain aikana editoin kevyesti tallenteet, tein niistä Vimeolle kelpaavat mp4-tiedostot, uploadailin ja linkkailin ja Artemis-tapahtuma "striimi"sivu oli valmis joskus iltamyöhään.&nbsp;</p><p>Sellainen vanhempikin muistelu vielä, että ITEA ja Artemis järjestivät Marina Congress Centerissä <a href="http://www.artemis-ia.eu/cosummit2011">Helsingissä yhteistapahtuman lokakuussa 2011</a> ja kutsuivat paikan päälle myös suomalaisia journalisteja. Käsittääkseni olin ainoa suomalainen journalisti paikalla, edustamassa lähinnä <a href="https://vimeo.com/album/2304908/sort:preset/format:detail">sosiaalista mediaa</a>. Muistaakseni speksasin mediani myös järjestäjille.&nbsp;</p><p>EU:n jättimäiset ICT-tutkimusohjelmat eivät kiinnosta suomalaista mediaa. Eivät vaikka Suomi osallistuu niihin ihan merkittävällä panoksella. Ja toki myös saa ihan merkittävää tukea. Ja hankkeissa tutkitaan ihan tärkeitä ja kaikkia koskettavia asioita. No, kyllä Artemis-ohjelman vetäjät tuskailivat Brysselissäkin median ihan yleistä mielenkiinnon puutetta.</p><p>Upotetaanpas tähän vielä Tatu Koljosta Brysselistä (linkki oli jo yllä):&nbsp;</p><p><iframe src="http://player.vimeo.com/video/61745142" width="800" height="445" frameborder="0" webkitallowfullscreen="" mozallowfullscreen="" allowfullscreen=""></iframe></p><p><a href="http://vimeo.com/61745142">Tatu Koljonen, VTT: Artemis ja Suomi</a> from <a href="http://vimeo.com/infocrea">Infocrea</a> on <a href="http://vimeo.com">Vimeo</a>.</p>