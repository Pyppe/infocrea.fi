---
layout: post
title: "Some time @ #etäSomeTime2020"
date: 2020-05-21T15:49:35+0300
---

Lauantaipäivä 16.5.2020 meni [#etäSomeTime2020](https://www.sometime.fi/):ssa. Kyseessä oli kymmenes someammattilaisten ja -harrastajien kokoontuminen, joka on aina ideoitu, suunniteltu ja järjestetty talkoo-otona ja on osanottajille ilmainen ohjelman osalta. Itse olen ollut vuodesta 2010 kaikissa mukana, valtaosassa suunnitteluvaiheista alkaen ja monia tai monista SomeTimeistä olen striimannutkin. Tänä koronavuonna siis kaikki hoidettiin etänä/virtuaalisesti, mikä tarkoitti mm. sitä että niin suunnittelupalaverit kuin itse tapahtumakin pidettiin [Zoom](https://zoom.us/)issa.<!--more-->

etäSomeTime2020:n liipaisivat liikkeelle tapahtuman konkarit [Pauliina Mäkelä](https://twitter.com/PauliinaMakela) ja [Maria Laitinen](https://twitter.com/Ordinare) vasta huhtikuun puolenvälin maissa/jälkeen. Ehdittin pitää viisi parituntista "sekousta" Zoomissa, ensimmäinen 27.4. ja kaksi viimeistä tapahtuman alusviikolla.

SomeTime-suunnittelukokouksia on ehkä syystäkin "aina" kutsuttu sekouksiksi, mutta asioita niissä on saatu rivakasti eteenpäin yhteiskäyttöisten memojen ja somepingausten yms.jne. avulla. etäSomeTime2020:n 2. sekouksen striimasin kokeeksi varsinaisen tapahtuman striimiä ajatellen: 

{% livestream https://livestream.com/accounts/190565/events/9098690/videos/205612875/player %}

Ottaen huomioon tiukka aikataulu - mm. tapahtuman markkinointi alkoi vasta viikkoa ennen tapahtumaa - ei ole lainkaan huono saavutus, että ilmoittautuneita oli noin/yli 130. Ja kauniista lauantaipäivästä huolimatta Zoomissakin oli parhaimmillaan yhtäaikaisesti yli 60 sometimeilijää online. Ja myös tapahtuman "häsä" "trendasi" oikein komeasti ja oli yksi päivän [viraali-ilmiö](https://twitter.com/PinnallaFI/status/1261733290723213317)

Tänä vuonna en loppujen lopuksi striimannut SomeTimestä mitään, sillä Zoom-alustan käyttöön järjestänyt [Tina Hilck](https://twitter.com/TiNaH85) hoiti "napin painalluksella" [livestriimin](https://www.facebook.com/sometime.fi/videos/661779414614098/) SomeTime-tapahtuman Facebook-sivulle (joka striimi on nyt siis jo tallenne).

Hieman kuitenkin olin etäSomeTime2020:n striimin kanssa tekemisissä: klipitin 6,5-tuntisen striimitallenteen erillisiin esityksiin, ja uploadasin ne SomeTimen YouTube-tilille ja tein niistä sinne [soittolistan](https://www.youtube.com/playlist?list=PLF_OONG-HCYNlWedqOtqMPL0O6191Nn2V).

<iframe width="560" height="315" src="https://www.youtube.com/embed/videoseries?list=PLF_OONG-HCYNlWedqOtqMPL0O6191Nn2V" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Ihan noin yksinkertaista se ei tosin ollut. Facebook-striimin tallennetta ei nimittäin ensin saatu downloadatuksi eli editoitavaksi kuin vaivaisena 360 pikselin korkuisena videona, ei siis ns. hd:nä edes erilaisilla kokeilluilla plugineilla.

Lopulta "SomeTime Task Force" -konkari [Sami Voutilainen](https://twitter.com/vousa) kaivoi hd-version Facebookin uumenista ("aikamoisella virityksellä ja yrityksellä + erehdyksellä. Chromella developer moodissa, network välilehdeltä alkoi löytyä niitä pätkiä videoista. Nappasin yhden ja poistin lopusta &bytestart=xxx&byteend=xxx kohdan niin sain koko videon urlin") mutta sekin tuli ilman ääntä. - No, Sami kaivoi sitten erikseen myös 720p-version äänen. 

Loppu oli sitten jo ns. pässinlihaa. Tosin 6,5-tuntisen videon loppupäästä erotettujen klippien exporttaus mp4-videoksi kesti Final Cut Pro X:ää pyörittävältä Macbook Pro:lta turhan kauan. Esimerkiksi Seija Kiiskilän ja Tero Toivasen tunnin tulevaisuussession "renderointi" kesti noin 11 tuntia...