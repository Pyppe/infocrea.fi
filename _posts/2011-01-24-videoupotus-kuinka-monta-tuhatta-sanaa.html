---
layout: post
title: "Videoupotus - kuinka monta tuhatta sanaa?"
date: 2011-01-24T18:20:39+02:00
categories: general
---
<p>Otsikko on tietenkin aasinsilta sananlaskuun "Yksi kuva kertoo enemmän kuin tuhat sanaa".</p>
<p>Ainakin elävä kuva nettijutun kuvituksena... no, elävöittää juttua enemmän kuin still-kuva.</p>
<p>Tänään kokeilin saman tien Facebook-videon upottamista, kun Eero @Rautasilta Leppänen <a href="http://twitter.com/#!/rautasilta/status/29492256759091200">tweetissään</a> moista mahdollisuutta julisti. Ja ainakin itselleni <a href="http://jarmo.posterous.com/muualle-upotetun-facebook-videon-kokeilua">Posterous-blogahduksessa</a> Facebookista tuotu upotus näkyy vallan mainiosti. Jos jollekulle muulle ei näy, niin Facebook-asetukseni eivät ole täysin avoimet.</p>
<!--more-->
<p>Olen syyskaudella toteuttanut <a href="http://www.tietoviikko.fi">Tietoviikko.fi</a>:hin pikku juttuja seminaareista ja muista tapahtumista, ja niiden kuvituksena on pääasiassa ollut videoupotus, joissain kaksikin. Vaikka seminaareja ei ääni- ja valaistusoloja ole videokuvauksia varten yleensä suunniteltu, ovat pikaisesti editoidut videot kuitenkin ainakin omasta mielestäni tuoneet juttuihin lisäarvoa ja jopa -tietoa. - Linkittäisin juttuja tänne, mutta Tivi:ssä vähänkään vanhemmmat jutut ovat vain rekisteröityneiden käyttäjien luettavissa/katsottavissa, joten linkkaan vain tuoreimman eli <a href="http://www.tietoviikko.fi/kaikki_uutiset/article560930.ece">jutun Logican Ratkaisu11-tapahtumasta</a>. (Rekisteröityminen tivi.fi:hin on muuten ilmaista.)</p>
<p>Olen muuten noissa Tivi.fi -tapahtumajuttujen videoupotuskuvissa varsinaiselle videosaitille (<a href="http://www.youtube.com/user/infocreafi">YouTube</a> tai <a href="http://www.vimeo.com/user4784344/videos">Vimeo</a>) pistänyt tilaisuuksiin liittyvää metatietoa, joka ei noissa upotuksissa tule näkyviin.</p>
<p><strong>Mutta asiaan:</strong> samaa konseptia tarjoan palveluna nyt muillekin kuin Tiville. Eli siis nettijuttuja videoupotuskuvituksella. Tekijänä kymmenien vuosien kokemuksen tekniikka- (erityisesti ict-sellaisessa) lehdissä omaava journalisti, joka harmaantuvista hapsistaan huolimatta on edelleen (lähes lapsekkaan) innostunut kaikesta uudesta:-). Kuten nyt vaikka sosiaalisesta mediasta. Mutta jota lapsekasta innokkuutta kuitenkin hieman hillitsee diplomi-insinööriys, joka pistää miettimään: miten sitä voisi käyttää hyödyksi? - Kyllä niitä nettijuttuja tietenkin voi käyttää paperilehdissäkin - jotkuthan lukevat niitä edelleenkin (minäkin, jopa kirjojakin).</p>
<hr/>
<p>Pistänpä tänne muuten ihan vain demon vuoksi upotettuna <a href="http://www.vimeo.com/18955638">Vimeo-videon</a>, joka on tulosta professori Yrjö Neuvon esityksestä Tekesin Ubicom-ohjelman Artemis Call 2011 -työpajassa viikko sitten. Se löytyy upotettuna myös <a href="http://www.qaiku.com/go/aj1f/">Qaikun "seminaarikannusta</a>".</p>
<div class="flex-video">
  <iframe src="//player.vimeo.com/video/18955638" width="800" height="445" frameborder="0" webkitallowfullscreen="" mozallowfullscreen="" allowfullscreen=""></iframe>
</div>
