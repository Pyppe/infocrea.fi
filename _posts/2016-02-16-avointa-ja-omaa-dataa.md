---
layout: post
title: "Avointa ja omaa dataa"
date: 2016-02-16T23:08:29+0200
---

Tiistaina 16.2.2016 tuli striimatuksi 31.8-2.9. Helsingissä järjestettävän laatuaan ensimmäisen kansainvälisen [MyData 2016](http://mydata2016.org/) -konferenssin lanseeraustilaisuus. Näitä avoimen ja mydatan erilaisia ensimmäisiä tilaisuuksia on tullut videoiduksi ja striimatuksikin ennenkin.<!--more-->

Alla lanseeraustilaisuuden striimitallenteet videovalikkona, joka löytyy myös [MyData 2016 -sivustolta](http://mydata2016.org/launch-event): 

{% livestream https://new.livestream.com/accounts/2914987/events/4801089/player %}

Striimin ja sen tallenteiden audio ei ole kovinkaan laadukas. Vaikka vielä parikymmentä minuuttia ennen liveä paikan ([Aalto Media Factory](http://mediafactory.aalto.fi/)) saliäänijärjestelmästä kameran XLR:ään saatu ns. summaääni oli todettu olevan ok, niin liven alkaessa ääntä ei tullutkaan. Muuta ei ollut tehtävissä kuin kääntää ääni tulemaan kameran omalla mikrofonilla kaikuineen päivineen.

Paljon huonompi onni oli matkassa, kun oli tarkoitus striimata Suomen Mydata-aktiviteettien ensimmäistä isoa kotimaista tapahtumaa "MyData ja tietosuojasääntely" 7.4.2014.

Tilaisuus pidettiin OP:n pääkonttorilla Helsingin Vallilassa, eikä tilojen remontin takia ollut käytettävissä kiinteää yhteyttä. Kävin ennen tilaisuutta testaamassa tilan 4G-yhteydet, ja kentänvoimakkuudet ja upload-kaista olivat erinomaisia. Mutta itse tilaisuudessa toistasataa mydata-aktivistia tietenkin tukkivat paikallisen tukiaseman, eikä striimiä siirtynyt 4G:llä bittiäkään. Tallenteet selityksineen toki [löytyvät](https://livestream.com/ITstriimIT/MyData-2014-04-07).

Tuon tilaisuuden jälkeen studiorepussa onkin sitten kulkenut mukana myös CloudStreet Oy:n 4G-modeemi/reititin hd-striimiin riittävän uploadkaistan varmistavine QoS (Quality of Service)-SIMmeineen, joiden avulla striimille saa 5 Mbps kaistan vaikka samaa tukiasemaa olisi luukuttamassa millainen väenpaljous hyvänsä.

Näistä avoimen ja mydatan ensimmäisyyksien videoinnista on näin vauhtiin päästyä mainittava myös Suomen avoimen tiedon liikkeen Open Knowledge Finlandin kick-off -tilaisuuden [videotallennus 30.11.2011](https://vimeo.com/album/2177940/sort:preset/format:detail). 