---
layout: post
title: "Asiakas, jonka kanssa synkkasi"
date: 2018-11-03T14:08:28+0200
---

Kikkailin tuollaisen otsikon, kun kyseessä oli [GS1 Finland Oy](https://www.gs1.fi/):n [Synkka](https://www.gs1.fi/palvelumme/synkka)-nimisen palvelun "[Tuotetiedot Nyt](https://asiakas.gs1.fi/uutishuone/tuotetiedot-nyt-tilaisuus-kerasi-yhteen-yli-230-synkan-asiakasyritysta)" -tilaisuus ja sen striimaus/tallennus muutama päivä sitten.<!--more-->

Mutta synkkasi kyllä ihan oikeastikin:-). Asiakkaan edustajat ensinnäkin kertoivat avoimesti, että striimaus on heille uusi juttu ja olivat aidosti striimaukseen(kin) liittyvien asioiden hoitumisesta kiinnostuneita ja myös avuliaita. Lisäksi sain tässä GS1:ltä linkkivinkin, josta varmasti on iloa ja hyötyä muillekin asiakkaille - löytyy alempaa. 

Striimaus tuli GS1:n tapahtuman kohdalla vastaan, kun halukkaita osanottajia oli alta aikayksikön tullut tupa (eli [Tekniskan salien](https://tekniskansalit.fi/) suuri sali) täyteen.

Ja niin GS1 otti yhteyttä Infocreaan ja striimihän vedettiin [tänne](https://livestream.com/Infocrea-fi/GS1-synkka) (nyt tietenkin jo hieman tuunattu tallennesivu), ja sillä oli seuraajia liven aikana kaksi kertaa se, mitä saliin mahtui.

GS1 Synkka-tilaisuuden siistitty ja järjestetty "digitaalinen kopio" oli Livestream.com-striimiosoitteessa vain joitakin tunteja tapahtuman päättymisen jälkeen (ja sellaisenaan ilman siistimisiä välittömästi striimin loputtua) - Infocrea Oy:n perustoimitus.

 GS1 kertoi haluavansa tallenteet myös omalle Youtube-kanavalleen. (Jos tämä olisi selvemmin tullut esille etukäteen, striimi olisi toki voit ajaa myös sinne Livestreamin "[simulcastauksena](https://livestream.com/blog/stream-live-multiple-destinations-simulcast)" - tai haluttaessa [LiveU Solo](https://gosolo.tv/) -enkooderillani vain ja ainoastaan sinne.)

 Kysyin, josko haluavat YouTube-tallenteet [mikserini](https://pro.sony/en_AL/products/portable-live-production/mcx-500) SD-kortin striimivideoita suurempitarkkuuksisista back up -videoista vai striimipalvelimen tallenneklipeistä.

 En kuitenkaan ehtinyt saanda vastausta ennen seuraavaa striimikeikkaa ja muita menoja, eikä Livestream-sivujen tallenneklippien suoraa download-mahdollisuutta ole tarjolla muille kuin kanavan omistajalle.

 Mutta GS1:n [Paavo Reponen](https://www.linkedin.com/in/paavoreponen/)pa ei tavoittamattomuuteni aikana jäänyt odottelemaan, vaan googletti mainion [Stream Video Downloader](https://chrome.google.com/webstore/detail/stream-video-downloader/imkngaibigegepnlckfcbecjoilcjbhf) -ohjelman Chrome-selaimeen, imuroi sen avulla tallenneklipit  ja vei ne GS1:n YouTube-kanavalle [Tuotetiedot nyt syksy 2018](https://www.youtube.com/playlist?list=PL8DWqz2NozB31LvF7xeG03sy-I0VXEEI8) -soittolistaksi:-).

Kiitos GS1 Finland paitsi hyvästä apuohjelmasta ja sen käyttövinkistä myös mahdollisuudesta jälleen kerran striimikameran takana saada tietoa mielenkiintoisesta asiasta, tällä kertaa siis tuotetieotojen synkronoinnista:-)
