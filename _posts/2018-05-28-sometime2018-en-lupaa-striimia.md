---
layout: post
title: "#SomeTime2018 - en lupaa #striimi:ä"
date: 2018-05-28T21:13:42+0300
---

Yhteisöllisesti ideoidun ja toteutetetun sosiaalisen median aktiivien (tai ainakin intoilijoiden:-) [SomeTime](http://sometime.fi/)-tapahtuman syntysanat lausuttiin tammikuussa 2010: [“Mites olis SoMe-risteily Tallinnaan tai Ruotsiin?”](http://sometime.fi/historia/)

Taisi joku pieni porukka lähteäkin jatkamaan alkukesästä 2010 Aalto Design Factoryllä pidettyä ensimmäistä SomeTime-tapahtumaa Ruotsin lautalle. Joka SomeTime on sittemmin pidetty maissa ja pääkaupunkiseudun lisäksi ainakin myös Turussa (2014), Hämeenlinnassa (2015), Tampereella (2016) ja Kemiössä (2017).

Ja #SomeTime2018 pidetään lopultakin ihan oikeasti Ruotsin lautalla.<!--more-->

Itse olen jokaisesta SomeTimesta aikaansaanut ainakin jotain videota ja monesta suoraakin nettivideolähetystä eli siis **striimiä**.

Jo Hämeenlinnan striimi 2015 oli haasteellinen: Hämeen linnassa ei ollut käytettävissä kiinteää eikä itse asiassa muutakaan nettiyhteyttä. Ja mobiiliverkoillekin linnan paksut kiviseinät asettivat haasteita.

[CloudStreet Oy]():n sponssaamalla lisäantennilla ja upload-kaistan varausjärjestelmällä striimi kuitenkin saatiin [kulkemaan](https://livestream.com/ITstriimIT/sometime2015).

Striimausta ajatellen #SomeTime2018 on kuitenkin todella kova haaste.

Enkä itse asiassa usko, että kolmea 4G-yhteyttä “bondaava” [striimiyhteyssalkkuni](https://www.flickr.com/photos/jarmolahti/albums/72157694215598312) lisäantenneinkaan kovinkaan montaa pätkää lauantain 16.6.2018 [ohjelmasta klo 10:00-17:00](http://sometime.fi/ohjelma-2018) saa livenä ip-eetteriin.

Nimittäin kun Viking Gracen reittikarttaa (punaiset kellonajat valkoisella pohjalla)

{% flickr_embed https://www.flickr.com/photos/jarmolahti/40605675370  %}

vertaa operaattoreiden “kuuluvuus”karttoihin - [Telia](https://www.telia.fi/asiakastuki/verkko/verkko/verkkokartta), [Elisa](https://elisa.fi/kuuluvuus/) ja [DNA](https://kartat.dna.fi/Peittokartta/) - niin eipä hyvältä näytä.

Jos siis haluat kokea SomeTime2018:n livenä, niin oikea paikka siihen on Viking Grace 15.-16.6.2018.

Striimisivulle [livestream.com/Infocrea-fi/sometime2018](https://livestream.com/Infocrea-fi/sometime2018) tulee todennäköisesti “vain” tallenteita aikaisintaan jossain vaiheessa sunnuntaita 17.6.2018. No, ehkä joku kännykkästriimi ennen varsinaista ohjelmaa (ja myös sen jälkeen).

Mutta siis: SomeTime ei jää itseltäni tälläkään kertaa väliin. Ja striimaustakin ainakin kokeillaan:-) 
