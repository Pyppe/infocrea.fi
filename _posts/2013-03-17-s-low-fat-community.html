---
layout: post
title: "(S)Low Fat Community?"
date: 2013-03-17T19:48:13+02:00
categories: general
excerpt: |
  <p><img style="float: right; margin: 3px;" src="/files/ict-buddha.jpg" width="435" height="293" />Blogauksen otsikko on perusidean pyörittelyn nimi/slogan-osaideoinnin ensimmäinen sutaisu. Mutta aloitanpa hieman kauempaa.</p><p>Olen etenkin viimeisen vuoden ajan laiminlyönyt ravinnon ja liikunnan tasapainosta huolehtimisen totaalisesti. Ja se näkyy ja tuntuu. Olenkin tässä jo jonkin aikaa kaivanut lähtökuoppia tilanteen korjaamiseksi tarvittavaa matkaa varten.</p><p>Ja tänään sunnuntaikävelyllä vaimon kanssa alkoi kypsyä ajatus jonkinlaisesta yhteisöstä tueksi ja seuraksi matkalle. Yhteisön, jonka jäsenillä olisi kunto/ravintorempan tarpeen lisäksi muitakin yhdistäviä tekijöitä. Mielellään sen verran, että mahdollisen yhteisön päätavoitteen lisäksi voidaan tavoitella jotain muutakin.</p><p>Millaisia mahdollisesti muiden kanssa yhteisiä tekijöitä itse toisin yhteisöön?</p><p>Ensin se fyysinen/biologinen puoli: olen noin kuusikymppinen selvästi alikuntoinen läski, jonka läskin alla kuitenkin on entisen kamppailu-urheilijan (judo) lihasmuistoja ja jo varsin haalistuneita muistikuvia kovastakin treenistä.</p>
---
<p><img style="float: right; margin: 3px;" src="/files/ict-buddha.jpg" width="435" height="293" />Blogauksen otsikko on perusidean pyörittelyn nimi/slogan-osaideoinnin ensimmäinen sutaisu. Mutta aloitanpa hieman kauempaa.</p><p>Olen etenkin viimeisen vuoden ajan laiminlyönyt ravinnon ja liikunnan tasapainosta huolehtimisen totaalisesti. Ja se näkyy ja tuntuu. Olenkin tässä jo jonkin aikaa kaivanut lähtökuoppia tilanteen korjaamiseksi tarvittavaa matkaa varten.</p><p>Ja tänään sunnuntaikävelyllä vaimon kanssa alkoi kypsyä ajatus jonkinlaisesta yhteisöstä tueksi ja seuraksi matkalle. Yhteisön, jonka jäsenillä olisi kunto/ravintorempan tarpeen lisäksi muitakin yhdistäviä tekijöitä. Mielellään sen verran, että mahdollisen yhteisön päätavoitteen lisäksi voidaan tavoitella jotain muutakin.</p><p>Millaisia mahdollisesti muiden kanssa yhteisiä tekijöitä itse toisin yhteisöön?</p><p>Ensin se fyysinen/biologinen puoli: olen noin kuusikymppinen selvästi alikuntoinen läski, jonka läskin alla kuitenkin on entisen kamppailu-urheilijan (judo) lihasmuistoja ja jo varsin haalistuneita muistikuvia kovastakin treenistä.</p><p>Sitä muuta, ammatillisempaa: olen teknologiajournalisti/sisällöntuottaja eli siis tekniikasta, ja erityisesti tietotekniikasta kiinnostunut ja sitä seuraava.</p><p>Itselleni siis ihanteellinen yhteisö olisi kuntorempan tarpeessa olevista tietotekniikka-alalla (laajasti ajatellen) toimivista ihmisistä koostuva. Mielellään vielä sellaisista, joita kiinnostaa ict-alan viestintä ja sisällöntuotanto. Tavoitteena voisi olla vaikka jotain <a href="http://www.tietoviikko.fi/hightechrun/">High Tech Runin</a> suuntaan menevää mutta pienempää, hitaampaa ja jatkuvampaa.&nbsp;</p><p>Tällaisesta joukosta koostuneen yhteisön puitteissa sopisimme kunto/ravintorempan säännöt ja protokollat niin kuntoremppa- kuin sille muullekin saralle. Miten tsemppaamme toisiamme kuntoremppapuolella? Ja miten virtuaaliareenoilla ja viikko/kuukausi- tms. -tapaamisissa rakennamme ammatillistakin asiaa kuntorempan lisäarvoksi?</p><p>Jos saisimme kunnon yhteisön kasaan, voisimme yhteisön sääntöjä ja protokollia kehitellessämme samalla agiilisti tuotteistaa uudenlaista kunnonkohotuskonseptia, luoda yhteisölle paremman kuin otsikon nimen/sloganin ja nettipresenssin ja mm. hankkia sponsoreita (ainakin kuukausikokousten pitopaikan verran - lupaan itse striimata kokousnpaikkasponsorin puheenvuoron suorana nettiin:-) jne.yms.&nbsp;</p><p>Löytyykö yhteisötarpeeseeni sopivia läskejä? Läskejä, jotka noin vuoden sisällä startista ovat mukavan yhteisöllisyyden mukanaan tuomien erilaisten henkisten tai muiden lisäarvojen ohella sanotaan vaikka parikymmentä kiloa keveämpiä?&nbsp;</p><p><strong>Jos kiinnostaa olla mukana kehittämässä ajatusta ja yhteisöä, niin pistä viestiä kommentiksi tai ylävalikon "<a href="http://www.infocrea.fi/yhteystiedot-contact">contact</a>"ista löytyvään johonkin osoitteeseen.</strong></p>