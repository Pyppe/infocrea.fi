---
layout: post
title: "Asumista ja autoilua aurinko- ja tuulisähköllä"
date: 2012-04-23T23:37:12+03:00
categories: general
---
<p>Maaliskuisen <a href="http://www.infocrea.fi/blogi/maailman-ensimmainen-painetun-alyn-teollistamisyksikko-oulussa-palkittiin">painetun elektroniikan tutkimusmatkan</a> aikaan Oulussa kävin myös VTT:n Oulun toimipisteen katolla Kaitoväylä 1:ssä Linnanmaalla erikoistutkija <strong>Klaus Känsälän</strong> kanssa.</p>
<p>Klaus Känsälä esitteli katolla sijaitsevia 20 neliömetrin eli noin 4 kilowatin aurinkopaneeleja ja 5,5 kilowatin tuuligeneraattoria.</p>
<!--more-->
<p>Sisätiloissa kierros jatkui katselemaan tuuligeneraattorin automaattiohjausta sekä akkuja ja inverttereitä, joiden avulla aurinko- ja tuulisähkö muunnetaan entiseen talonmiehen asuntoon muunnetun vierailevien tutkijoiden asunnon käyttösähköksi.</p>
{% vimeo 40588856 %}
<p>Asunnon katsastamisen jälkeen Klaus Känsälä ajelutti vielä minua muutaman kilometrin lenkin sähkökökäyttöisellä autolla, jonka tarvitsema "polttoaine" ainakin periaatteessa on kaikki peräisin katon aurinkopaneeleista ja tuuligeneraattorista.</p>
<p>Kierroksen sanomaksi jäi, että ainakin korkeampien toimisto- ja asuinrakennusten katot ovat mainio alusta pystyttää kiinteistökohtaista uusiutuvaa energiantuotantoa aurinkopaneelien ja tuuligeneraattorin avulla. Ainakin yhden huoneiston valaistus-, ruoanlaitto- ja jopa saunomistarpeisiin se riittää. Ja sen lisäksi vielä paikalliseen sähköautoiluunkin.</p>
<p>VTT piti aiheesta, kiinteistökohtaisesta uusiutuvasta energiantuotannosta sekä älykkäästä sähköverkosta lehdistötilaisuuden, jossa Klaus Känsälän lisäksi älyverkosta, smart gridistä, puhui teknologiajohtaja <strong>Jussi Paakkari</strong>.</p>
<p>Itse en ollut lehdistötilaisuudessa Oulussa, mutta kuulemma <a href="http://www.mtv3.fi/uutiset/kotimaa.shtml/2012/04/1533620/omakotitalon-omistaja-voi-olla-myos-sahkon-myyja">MTV3</a>, Yle, STT, Kaleva sekä paikallislehtiä oli. Tämänaamuinen <a href="http://www.vtt.fi/news/2012/230412_kiinteistokohtaista_energiantuotantoa_vauhditetaan.jsp">lehdistötiedote</a>&nbsp; poiki päivän aikana jutut ainakin <a href="http://www.vtt.fi/news/2012/230412_kiinteistokohtaista_energiantuotantoa_vauhditetaan.jsp">Tekniikka &amp; Talouteen</a>, <a href="http://www.rakennuslehti.fi/uutiset/energiatehokkuus/28188.html">Rakennuslehteen</a>, <a href="http://www.ts.fi/uutiset/kotimaa/337684/Omakotitalon+omistaja+voi+olla+myos+sahkon+myyja">Turun Sanomiin</a>, <a href="http://www.maaseuduntulevaisuus.fi/politiikka-ja-talous/omakotitalon-voi-valjastaa-voimalaksi-1.15510">Maaseudun Tulevaisuuteen</a> ja <a href="http://www.3t.fi/artikkeli/uutiset/teknologia/vtt_testaa_oulussa_aurinkoa_ja_tuulivoimaa">3T:hen</a>.&nbsp;</p>