---
layout: post
title: "Zen ja striimaamisen taito"
date: 2018-01-14T16:04:54+0200
---

{% flickr_embed https://www.flickr.com/photos/jarmolahti/39653990832 %}

Runsas viikko sitten uhosin (no en nyt sentään uhonnut) [LinkedInissä](https://www.linkedin.com/feed/update/urn:li:activity:6355433288949207040) kirjoittavani rauta- eli tekniikkakeskeisen [“Striimausrautaa”](/blogi/2018/01/striimausrautaa/) -“slow”blogauksen jälkeen jotain "[zen](https://fi.wikipedia.org/wiki/Zen)impää", henkisempää.<!--more-->

Tai ainakin lupailin otsikoksi “Zen ja striimaamisen taito”, joka siis nyt näkyy tuolla ylempänä.

Eli tästä jutun pitäisi nyt lähteä, henkevämpänä...

Vaikka tuossa “lupauksessani” en ehkä ihan suoraan luvannut henkevyyttä,  mutta kun jo seuraavilla riveillä kerroin kyllä lukeneeni [Eugen Herrigelin](https://en.wikipedia.org/wiki/Eugen_Herrigel) “[*Zen ja jousella ampumisen taidon*](https://fi.wikipedia.org/wiki/Zen_ja_jousella_ampumisen_taito)” sekä [Robert Pirsigin](https://fi.wikipedia.org/wiki/Robert_M._Pirsig) *Zen ja moottoripyörän kunnossapidon*, niin jotain sentyyppistä itselläni oli kuitenkin mielessä.

Vetäisin kyllä saman tien kuitenkin ehkä hieman maallisempaan ja jopa “teknisempään” suuntaan [za**zen**](https://fi.wikipedia.org/wiki/Zazen)- eli istumameditaatioasentoaasinsiltaa pitkin eli [judo](https://en.wikipedia.org/wiki/Judo)on, jota olen harrastanut kahdella vuosituhannella. Joka treenin alussa ja lopussa olen siis istunut zazen-asennossa eli “[mokuso](https://fi.wikipedia.org/wiki/Mokus%C5%8D)ssa” kaiken kaikkiaan… paljon. Henkisyyttä?

Yhden [judo**tekniikan**kin](https://fi.wikipedia.org/wiki/Judotekniikat) mainitsin, *tai-otoshin* eli “vartalon pudotus” -käsiheiton, jota jossain vaiheessa oli minulle lempitekniikka eli *tokui-waza*.

Mutta eipäs nyt eksytä judoon sen pidemmälle, todetaan vain judo- kuten niin monien muidenkin tekniiikoiden ja taitojen hallitsemisen perustuvan harjoitteluun, toistoihin, paljoon tekemiseen - “[10.000 toistoa](https://www.google.fi/search?q=10000+repetitions)” jne.

Tällä vuosituhannella, viimeisten noin viiden vuoden ajan, työ-”tokui-wazani” on ollut striimaus.

Kun tulen [*dojolle*](https://fi.wikipedia.org/wiki/D%C5%8Dj%C5%8D)... tai siis auditorioon tai muuhun tilaan, jossa striimattava tapahtuma pidetään, niin mokusoni on kamerajalustojen pystytys, kameroiden ja muiden laitteiden kiinnitys paikoilleen, kaapeleiden veto ja gaffateippaus sekä testaukset ja viritykset.

Ja kun tapahtuma alkaa, niin tavoitteena on täydellinen läsnäolo ja “flow” koko ajan: pistetäänkö mikseriltä liveen screenikuvaa, puhujaa vai yleiskuvaa ja miten asetellaan muita kameroita sillä aikaa kun liveen menee yhden kameran kuvaa. Mindfulnessiä:-)

Vanhoja lajejakin kuten journalismia on yhä “liike”muistissa: tavoitteena on miksata esitysten etenkin journalistisesti mielenkiintoisia kohtia striimiin niin, että tallenteesta voisi napsaista moisesta kohtaa klipin vaikka uutislähetykseen.

Judoharjoituksen [*randori*](https://fi.wikipedia.org/wiki/Randori)ssa jokaisesta virheestä pitää sekä nousta nopeasti että ennen kaikkea oppia ja välttää sama virhe jatkossa. Niin on toki striimauksessakin.

Striimikeikan judoharjoitusanalogiassa laitteiston purkaminen, johtojen niputus ja pakkaaminen laukkuihin tarkasti omille paikoileen on loppumokuso.
Oikealle *judoka*lle “judo on elämäntapa” ja *judogin* eli judopuvun oikeaoppinen taittelu ja harjoituslaukkuun pakkaaminen, kuivaaminen jne. ovat osa harjoitusjatkumoa.

Judon striimianalogiassa loppumokuson jälkeinen toiminta on usein selvemmin vielä itse harjoitusta: striimitallenne klipitetään, klipit järjestetään ja nimetään eli tallenteesta rakennetaan striimatun tapahtuman digitaalinen kopio.

Seuraavaksi [*haiku*](https://fi.wikipedia.org/wiki/Haiku)?
