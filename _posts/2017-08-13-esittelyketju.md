---
layout: post
title: "#Esittelyketju"
date: 2017-08-13T14:24:34+0300
---

Jostain putkahti tämän viikonvaihteen aikana Twitterissä vastaan [#esittelyketju](https://twitter.com/hashtag/esittelyketju). Melkein rupesin jo rakentamaan moista, ajatuksena että vähän vaikka **Laura Ahosen** [tyyliin](https://twitter.com/lauraahonen/status/858328050420903937). Päätin sitten kuitenkin, että vain hieman päivitän jo tältä sivustolta löytyvää ["cv"](http://www.infocrea.fi/cv/)täni. <!--more-->

Oli siinäkin kuitenkin hieman tekemistä, vaikka vain järjestelin ja ajantasaistin työkokemuksessa mainittujen työnantajafirmojen muuttuneita nimiä: Insinöörilehdet -> Talentum -> Alma Talent ja Sanomat Magazines Finland -> Taloussanomat -> Sanoma Media Finland (ja tuosta viimeisestä en itse asiassa ole mitenkään satavarma...)

CV:stä kuitenkin vielä: tuon nyt muuttuneen pohja tuli rykäistyä silloin kohta kymmenkunta vuotta sitten, kun yt-neuvotteluiden tuloksena ITviikko/Digitoday-toimittajuus päättyi.

Olin silloin yli 50-vuotias, enkä (enää silloinkaan) edes kuvitellut että toimittaja- tai minkä tahansa sisällöntuottaja-työpaikkojen hakemiseen minun kannattaa cv:tä lähetellä. Siis ihan vain iän takia. (Vaikka kuinka ikä olisikin vain numero:-)

Vaan eipä taida cv olla enää nykyään minkään arvoinen näyttöpaperi edes nuorilla ja kovilla ammattilaisilla, olkoon ala mikä hyvänsä? 

Mutta tulipa nyt tuolle aikanaan muotoillulle omalle cv:lleni edes jotain käyttöä:-)