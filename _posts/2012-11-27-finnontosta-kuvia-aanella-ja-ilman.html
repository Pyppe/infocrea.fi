---
layout: post
title: "FinnONTOsta kuvia äänellä ja ilman"
date: 2012-11-27T16:08:02+02:00
categories: general
---
<p>Ehdin eilen aamupäivän kuunnella Otaniemessä remontissa olevan TKK:n päärakennuksen salissa E FinnONTO-hankesarjan päätösseminaaria <a href="http://www.seco.tkk.fi/events/2012/2012-11-26-finnonto/">"World Wide Web oli - Linked Open Data tuli"</a>.</p>
<p>Koska olin iltapäiväksi menossa <a href="https://new.livestream.com/Infocrea-fi/PRY-tykkaamistalous">striimaamaan</a> Eteläranta 10:een, en kaivanut videokameraa esille vaan näpsin kuvia digipokkarilla ja innostuin ottamaan äänetkin talteen Zoom-audiotallentimella.</p>
<p>Aamupäivän esitykset olivat mielenkiintoisia. <strong>Eero Hyvösen</strong> avaus pisti FinnONTO-hankkeiden kymmenen vuoden historian runsaassa vartissa nippuun:</p>
<!--more-->
<div class="flex-video">{% iframe https://www.quickprese.com/embed/AiOWTK/finnonto-26-11-2012-eero-hyvonen %}</div>
<p>(Muuten kun Eero Hyvonen kysyi montako paikallaolijoista oli mukana FinnONTO-hankkeen kick-off- eli aloitusseminaarissa Porthaniassa, niin kaksi kättä nousi. Toinen oli minun:-)</p>
<p>Aamupäivän viimeisessä esityksessä oli uutistakin: FinnONTO-hanke jatkuu kansallisena ontologiapalveluna Kansallisarkiston koordinoimana. Alla VM:n <strong>Anne Kauhanen-Simanaisen</strong> ja Kansalliskirjaston <strong>Juha Hakalan</strong> yhteisestä esityksestä pelkkiä kuvia Flickr-showna:</p>
{% flickr_embed https://www.flickr.com/photos/jarmolahti/sets/72157632104633789 %}
<p>Anne Kauhanen-Simanainen painotti varsin vahvasti hankkeen merkitystä: "Tarvitaan tiedon hallinnan yhteinen kieli Suomen seuraavaa selviytymistarinaa varten!" (Huutomerkki hänen omansa.)</p>
<p>Jonkin esityksen äänityksestä löytyy muuten yleisökommenttina ihmettelyä, että miksi FinnONTOn tuloksia tuntuu käytetyn/käytettävän vain museoiden tms. toimesta - missä ovat yritykset. Liitän ko. ihmettelyn tänne kunhan löydän sen:-)</p><p>Ja löytyihän se. Provosoiva yleisökysymys <strong>Jouni Suomisen</strong> esityksen "ONKI-palvelu - ontologiat ihmisten ja koneiden käyttöön" jälkeen, vastaajana Eero Hyvönen:</p>
<div class="flex-video">{% iframe https://www.quickprese.com/embed/bRrYqm/finnonto-26-11-2012-kai-nyt-muutkin-kuin-museot-kayttavat %}</div>
