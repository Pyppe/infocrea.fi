---
layout: post
title: "Unohdettujen blogausten hautausmaa?"
date: 2016-11-05T16:29:35+0200
---

Sellaiseltahan tämä alkaa vaikuttaa: edellinen kohta kolme kuukautta sitten. (Joitain blogahteluntapaisia on sentään ex tempore tullut adhocaistuksi [LinkedIniin](https://www.linkedin.com/in/jarmolahti) tässä välissä.)<!--more-->

Näin siitä huolimatta, että blogit ovat kaiketi yksi sisältömarkkinoinnin kulmakivi. Tuoreeltaan siitä taisin (siis kirjoittaja eli Jarmo Lahti) kuulla torstai-iltana [MiitIT ry](http://www.miitit.fi/):n Yrittäjyys-verkoston ["kevytyrittäjyys-vuosikokousmiitissä"](http://www.miitit.fi/kevytta-yrittajyytta-vuosikokoustellen/) Elisa Appelsiinin **Eetu Mustoselta**. 

Tulkoon muuten mainituksi, että tulin ko. miitin vuosikokouksessa valituksi jatkamaan johtoryhmäläisyyttäni verkostossa. En itse ehtinyt vuosikokousosioon mukaan lainkaan, joten en tiedä oliko näin siitä huolimatta tai sen takia. (Yllelinkatun miittikertomuksen otsikkokuvasta voi päätellä, miksi pidän itseäni kiintiömiehenä:-)

Tuo Yrittäjyys-verkoston vuosikokousmiitin pro bono -striimaisu oli muuten kevyin striimaukseni pitkään aikaan, sillä ehdin asiakastoteutuksen setupista irrottaa vain yhden kameran ja enkooderin ehtiäkseni puolijuoksua Forumin Kukontorille vuosikokouksen jälkeisen teemaosion alkuun.

Mistä tulikin mieleeni: ensimmäinen pilotti Infocrea Oy:n "paketoimista" "tee-se-itse-striimistä" lokakuun lopussa onnistui mitä erinomaisimmin.

Erään ison viraston viestintäaiheisen tilaisuuden järjestäjät tarttuivat tarjoukseen, jossa Infocrea Oy tekee aboutsiarallaa kaiken muun paitsi striimin käynnistämisen, varsinaisen kuvaamisen ja striimin lopetuksen. Striimialustana tässä casessa toimi salasanalla suojattu eli vain kohderyhmälle tarkoitettu [Ustream.tv](http://www.ustream.tv/) -kanava eli sitä ei voi linkata tänne. 

[Livestream.com](http://livestream.com/) -alustaa käyttäville Infocrea Oy:n kanaville [Infocrea-fi](https://livestream.com/Infocrea-fi) ja [ITstriimIT](https://livestream.com/ITstriimIT) on sitten viimeisen ehtinyt striimautua ja tallentua myös aika monta tapahtumaa. Niin, ja toki myös niille onnistuu "tee-se-itse-striimaus". Avaimet käteen -toteutuksia on tulossa enemmänkin kuin kanavilta tätä kirjoittaessa näkyy. Kannattaa siis tehdä omien tapahtumien striimausvaraukset ajoissa:-)
