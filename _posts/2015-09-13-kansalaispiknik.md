---
layout: post
title: "Kansalaispiknik"
date: 2015-09-13T19:22:51+0300
---

Lauantaina 12.9.2015 tuli striimatuksi Kansalaistorilla Kiasman ja Musiikkitalon välissä pidetty kansalaispiknik-tilaisuus. Alla Livestream.comin tarjoama videovalikko striimin tallenteista. Ja sen alla lyhyt kuvaus striimauskeikasta.

{% livestream http://new.livestream.com/accounts/190565/events/4340292/player %}<!--more-->
Facebookin Striimaus-ryhmään kirjoitin allaolevan kuvauksen:

Striimasin eilen pro bono (kysyjä oli kaveri, jonka kautta on tullut laskutettaviakin keikkoja:-) Kansalaistorin kansalaispiknikin.

Striimauspyyntö tuli edellisenä eli siis perjantai-iltana ns. virka-ajan jälkeen, ja vasta pienen mailailun jälkeen selvisi, että kyse on ulkoilmahommasta ja että sähköt, netit, audiot ja kuvauspaikka pitää etsiä itse.

Illan aikana varmistin, että [Cloudstreet](http://www.cloudstreet.co/) sponssaa kaistavarmennetun 4G-nettiyhteyden (minulla on Cloudstreet-paketti, josta normaalisti maksan 150 € alkavaa 6:tta tuntia kohden, ja tätä tapausta ajattelin sponssata vain ilmaisella viikonvaihdetyöllä:-) loput jätin lauantaille (kun striimattava ohjelma alkoi sentään vasta klo 15).

Eihän tapahtumapaikalta mitään korkeammalla olevaa kuvauspaikkaa löytynyt, mutta stagerakentajilta sain sentään pöydän "suojakseni", ainoassa mahdollisessa eli lavan edustalla olevassa paikassa.

Lava oli tasan vastavaloon ja aurinko oli niin kirkas, että kameran näytöstä ei nähnyt kerta kaikkiaan mitään. Äänitsekkauskin oli pakko vetää "se on korkeemmas käres" -mentaliteetilla, kun ei voinut mikki/linja -syystä pistää väliin omaa audiomikseriä, jonka ledit olisi sentään nähnyt ainakin vähän kämmentä varjostimena pitäen...

Kaikista epävarmuustekijöistä huolimatta järjestäjät saivat tapahtuman rakentelun aikana puhutuksi HS.fi:n/HStv:n ottamaan tapahtuman striimin sivuilleen upotuksena, minkä takia originaalistriimillä olikin sen loppuessa noin 6500 katsomiskertaa.

Turhan alhaisena ääni striimiin lähti, ja aika usein striimaaja joutui ohjailemaan kameran eteen parkkeeraavia katsojia sivummas, ja silloin tällöin sai varmuuden vuoksi pitää kamerajalustasta vähän tiukemmin kiinni.
Kuvassa kameran näytön varjostin, mallia DIY. Ja koko setti ennen yleisöä (jota kuulemma oli paikalla 3000-3500).

{% flickr_set 72157658156035569 %}
