---
layout: post
title: "Suora videolähetys yrityksesi nettilehteen?"
date: 2014-11-30T17:08:46+0200
---

Infocrea Oy:n on ideoinut ja tuottanut Helsingin Tietojenkäsittely-yhdistys Hetkyn Hetkyajassa.fi -nettilehden suoraan videolähetykseen pohjaavan vuorovaikutteisen Hetkyajassa.NYT -juttukonseptin. Konseptia varioimalla olisi mahdollista helposti piristää muidenkin organisaatioiden nettijulkaisuja.<!--more-->

{% include postImage.html name="HA-2-etusivu.png" title="Hetkyjassa.NYT #2 paneutui DNSSeciin" css="rightSideContent" %}

Helsingin Tietojenkäsittely-yhdistys ry. [Hetkyn](http://hetky.fi/) nettilehti [*Hetkyajassa.fi*](http://www.hetkyajassa.fi/):n Hetkyajassa.NYT -juttujen idea on suora korkeintaan tunnin pituinen nettivideo ajankohtaisesta yhdistyksen jäsenille tärkeästä aiheesta. Katsojien on mahdollista Twitter-hashtagia #hetkyajassa käyttämällä kysyä tai kommentoida ja myös saada vastauksia jo suorassa lähetyksessä.

Hetkyajassa.NYT -juttua on ehditty kokeilla vasta pari kertaa eli ollaan vielä harjoittelu- ja sisäänajovaiheessa. Kuitenkin jo 25.11.2014 lähetetty [Hetkyajassa.NYT #2](http://www.hetkyajassa.fi/artikkelit/354-hetkyajassanyt-2) aiheenaan Internetin tietoturvaprotokolla DNSSec:in huono käyttöönottotilanne Suomessa "breikkasi" myös ns. oikeaan mediaan. Välittömästä Hetkyjassa.NYT -lähetyksen päätyttyä *Tivi.fi* uutisoi: [Tässä tekniikassa Suomi on tietoturvan takapajula: "Suomi 0,06 %, Tsekki 38%"](http://www.tivi.fi/kaikki_uutiset/tassa+tekniikassa+suomi+on+tietoturvan+takapajula+quotsuomi+006++tsekki+38quot/a1031623).

Hetkyjassa.NYT-konseptiin kuuluu aiheen ja esiintyjien ideoinnin lisäksi itse lähetyksen tuottaminen. Tärkeä osa konseptia on myös teaser-juttu ja tiedottaminen kohderyhmälle eli jäsenistölle suorasta lähetyksestä etukäteen  sekä tietenkin jutun päivittäminen ajan tasalle mahdollisimman pian suoran lähetyksen jälkeen. Myös jutun jatkaminen suoran lähetyksen jälkeen saattaa tulla kysymykseen, jos keskustelu jatkuu ja tuottaa uutta relevanttia asiaa.

Hetkyajassa.NYT ei ainakaan tässä alkuvaiheessa ole vielä ehtinyt vuorovaikutuksen ilotulitusta saada kohderyhmänsä kanssa aikaan eli konseptissa riittää vielä siinä suhteessa tuunaamista.

Mutta ehkä Sinun yrityksesi asia ja sen kohdeyleisö olisivat valmiimpia kohtaamaan toisensa tässäkin mielessä? Jos haluat kokeilla tai vaikka vain ideoida, niin [ota yhteyttä](http://www.infocrea.fi/yhteystiedot/). 