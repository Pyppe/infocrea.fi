---
layout: page
language: fi
permalink: /palvelut/
title: "Palvelut"
---


Palvelukuvaukset
================

Ajantasavideo
-------------
**Tosiaikainen videostriimaus nettiin**

Lähetykset toteutetaan joko asiakkaan omalle videopalvelimelle tai Livestream.com palvelussa omalle tapahtumasivulle. Tapahtuman jälkeen video voidaan tallentaa ja striimitallenteita voidaan myös kevyesti editoida ja striimauslaatuisena (=kiinteällä nettiyhteydellä HD) katsella myös tapahtuman jälkeen. (Eli striimin lisäksi tallenne!) 

Erikseen sovittaessa striimattava materiaali voidaan tallentaa myös kameran hd-formaatissa erikseen ja se on asiakkaan vapaasti käytettävissä haluamallaan tavalla.

IT-tapahtumien striimeille Infocrea Oy:lla on oma kanava [ITstriimIT](https://new.livestream.com/ITstriimIT). Sen lisäksi on Infocrean puolesta käytettävissä kanava [Infocrea-fi](https://new.livestream.com/Infocrea-fi). 

Videotallenne
-------------
**Videotallennus, editointi ja nettijulkaisu**

Videokuvaus Canon XA10 -kameralla, videoiden editointi ja julkaisu asiakkaan omalla alustalla tai Infocrea Oy:n Vimeo- tai YouTube-tilillä esimerkiksi tapahtuman omaan albumiin.

Ajantasa+tallenne
------------------
**Videostriimaus + tallennus/editointi/nettijulkaisu**

Kahden edellisen yhdistelmä - jos esimerkiksi livestreamaustilanteessa riittämättömästä yhteydestä johtunut kuvan laatu ei tunnu riittävältä lopullista tallennusta ajatellen.

Oma livekanava avaimet käteen
-----------------------------
**Infocrea Oy tekee kaiken**

Oma kanava mahdollistaa yrityksen tai organisaation omalta tuntuvan tunnuksen ja tapahtuman nettiosoitteet, logot jne. Hintavaikutus on kuitenkin vain yhden Livestream-tunnuksen verran, tyypillisesti vajaa 50 €/kk. Erikseen sovittavalla tavalla myös sisäänajo oman striimikanavan itsenäiseen käyttöön. 

Äänitetty valokuvatarina
------------------------
**QUICKprese-ääni- ja valokuvaesitys nettiin**

QUICKprese on Infocrea Oy:n omaa kehitystyötä. Se mahdollistaa tapahtuman (esimerkiksi ja tyypillisimmillään seminaari- tms. esitys) äänen ja valokuvien synkronoidun esittämisen, esimerkiksi esityksen kalvojen ja puhujan kuvat ääneen ajastettuna.

Artikkeli
---------
**Journalistinen artikkeli lehteen ja/tai nettiin**

Jarmo Lahdella on kymmenien vuosien kokemus toimittajana, toimituspäällikkönä ja päätoimittajana Suomen johtavissa tekniikan ja talouden lehtiyrityksissä. Ideointia, briefausta, editointia ja kirjoittamista tuhansiin niin uutis- kuin muihinkin juttuihin sekä paperilehtiin että nettiin (ja mikäpä olisikaan nettijuttuun mainiompi kuva kuin upotettu video:-)

Erilaiset yhdistelmät edellistä
--------------------------------
Esimerkiksi lehteen+nettisaitille tehtävää artikkelia varten haastattelut ja tutustumiset videokuvataan, joista sitten editoidaan elävää kuvitusta (netti)juttuun.

Sometukset
----------
**Eri esitysmuotojen linkitykset sosiaaliseen mediaan**

Asiakkaan omilla tai Infocrea Oy:n/Jarmo Lahden Facebook-, Twitter-, Google+ ja LinkedIn -tunnuksilla (ks. "contact"), sosiaalisten palveluiden netikettiä ja tyyliä kunnioittaen. Niin ennen tapahtumaa kuin myös sen jälkeen: striimille lisää katsojia tapahtuman aikaan ja tallenteille sen jälkeen.

Hinnoitteluperusteet
--------------------
Ideointiin, briefauksiin, haastatteluihin, kuvauksiin, editointiin, nettijulkaisuun jne. - sovelletaan Infocrea Oy:n kokemus- ja osaamishistoriasta johtuen Suomen Freelance-journalistit ry:n [hinnoitteluperusteiden](http://uusi.freet.fi/palkkiot-ja-sopimukset/miten-free-journalisti-hinnoittelee-tyonsa/) mukaista sanoma- ja aikakauslehdistön toimittajan taksaa 78 €/h (+alv 24% paitsi lehtijuttujen teksteissä) ns. tuottavan työn nettoajasta. Minilaskutus ja laskutusporras on 0,5 tuntia). Pääkaupunkiseudun ulkopuolelle tai muuten oman auton käyttöä vaativissa tehtävissä laskutetaan matkakustannukset ja päivärahat verottajan voimassaolevin taksoin.

Yhteistyömahdollisuuksia?
-------------------------
Keskustelemme  mielellämme ideoivasti ylläkuvattujen hinnoitteluperusteiden luovista win-win -vaihtoehdoista.